

Dhammapada
Based on the edition by O. v. Hinüber and K.R. Norman,
London : Pali Text Society 1995



Input by the Dhammakaya Foundation, Thailand, 1989-1996



NOTICE
These files are provided by courtesy of the Pali Text Society for
scholarly purposes only.
In principle they represent a digital edition (without revision or
correction) of the printed editions of the complete set of Pali
canonical texts published by the PTS. While they have been subject to a
process of checking, it should not be assumed that there is no
divergence from the printed editions and it is strongly recommended that
they are checked against the printed editions before quoting.



ANNOTATED VERSION




THIS GRETIL TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.

Text converted to Unicode (UTF-8).
(This file is to be used with a UTF-8 font and your browser's VIEW configuration
set to UTF-8.)



description:multibyte sequence:
long a  ā   
long A  Ā   
long i  ī   
long I  Ī   
long u  ū   
long U  Ū   
vocalic r  ṛ  
vocalic R  Ṛ  
long vocalic r  ṝ  
vocalic l  ḷ  
vocalic L  Ḷ  
long vocalic l  ḹ  
velar n  ṅ  
velar N  Ṅ  
palatal n  ñ   
palatal N  Ñ   
retroflex t  ṭ  
retroflex T  Ṭ  
retroflex d  ḍ  
retroflex D  Ḍ  
retroflex n  ṇ  
retroflex N  Ṇ  
palatal s  ś   
palatal S  Ś   
retroflex s  ṣ  
retroflex S  Ṣ  
anusvara  ṃ  
visarga  ḥ  
long e  ē   
long o  ō   
l underbar  ḻ  
r underbar  ṟ  
n underbar  ṉ  
k underbar  ḵ  
t underbar  ṯ  



Unless indicated otherwise, accents have been dropped in order 
to facilitate word search.

For a comprehensive list of GRETIL encodings and formats see:
http://gretil.sub.uni-goettingen.de/gretil/gretdiac.pdf
and
http://gretil.sub.uni-goettingen.de/gretil/gretdias.pdf

For further information see:
http://gretil.sub.uni-goettingen.de/gretil.htm










[page 001]
                                 1
                             Dhammapada
                          1. Yamakavagga
manopubbaṅgamā dhammā manoseṭṭhā manomayā,  /
manasā ce paduṭṭhena bhāsatī vā karoti vā  /
tato naṃ dukkham anveti cakkaṃ va vahato padaṃ.1  // Dhp_1 //

manopubbaṅgamā dhammā manoseṭṭhā manomayā,  /
manasā ce pasannena bhāsatī vā karoti vā  /
tato naṃ sukham anveti chāyā va anapāyinī.2  // Dhp_2 //

"akkocchi maṃ avadhi maṃ ajini maṃ ahāsi me",  /
ye taṃ upanayhanti veraṃ tesaṃ na sammati.3  // Dhp_3 //


--------------------------------------------------------------------------
1 d) Ch, Dhp-a, SST bhāsati
GDhp 201; PDhp 1; Udāna-v 31.23; Rau 160
2 d) Ch, Dhp-a, J, SST bhāsati;e) H, L anup-
GDhp 202; PDhp 2; Udāna-v 31.24
3 b) Dhp-a māṃ (misprint);c) Ch, L ye ca taṃ; Faus (With Mss. Ch3 Ch1) 
upanayih-  
PDhp 5; Udāna-v 14.9; GM III 2, 184,1 foll.

[page 002]
2                            Dhammapada
"akkocchi maṃ avadhi maṃ ajini maṃ ahāsi me",  /
ye taṃ na upanayhanti veraṃ tes'; ūpasammati.1  // Dhp_4 //

na hi verena verāni sammant'; idha kudācana      /
averena ca sammanti, esa dhammo sanantano.2  // Dhp_5 //

pare ca na vijānanti: "mayam ettha yamāmase",  /
ye ca tattha vijānanti tato sammanti medhagā.3  // Dhp_6 //

subhānupassiṃ viharantaṃ indriyesu asaṃvutaṃ  /
bhojanamhi cāmattaññuṃ kusītaṃ hīnavīriyaṃ  /
taṃ ve pasahatī Māro vāto rukkhaṃ va dubbalaṃ.4  // Dhp_7 //


--------------------------------------------------------------------------
1 c) Ch, H, L ye ca taṃ n'; upanayh-
PDhp 6; Udāna-v 14.10; GM III 2, 184,3 foll.
2 b) Ch, Dhp-a, SST sammantīdha
PDhp 253; Udāna-v 14.11; GM III 2, 184,5 foll.
3 b) H yamāmhase
PDhp 254; a, c-d) Udāna-v 14.8 
4 a) L -passī; c) Dhp-a, H, J, SST -amhi amattaññuṃ L -amhi
amattaññū; e) Ch, Dhp-a, J, SST pasahati
GDhp 217;  PDhp 7; Udāna-v 29.15

[page 003]
                         1. Yamakavagga                 3
asubhānupassiṃ viharantaṃ indriyesu susaṃvutaṃ  /
bhojanamhi ca mattaññuṃ saddhaṃ āraddhavīriyaṃ  /
taṃ ve na-ppasahatī Māro vāto selaṃ va pabbataṃ.1  // Dhp_8 //

anikkasāvo kāsāvaṃ yo vatthaṃ paridahessati  /
apeto damasaccena na so kāsāvam arahati.2  // Dhp_9 //

yo ca vantakasāv'; assa sīlesu susamāhito  /
upeto damasaccena sa ve kāsāvam arahati.3  // Dhp_10 //

asāre sāramatino sāre cāsāradassino  /
te sāraṃ nādhigacchanti micchāsaṃkappagocarā.4  // Dhp_11 //

sārañ ca sārato ñatvā asārañ ca asārato  /
te sāraṃ adhigacchanti sammāsaṃkappagocarā.1  // Dhp_12 //

--------------------------------------------------------------------------
1 a) H, L -passī; b) L susamutaṃ; L mattaññū; e) Faus [ve]; Ch, J, Dhp-a, 
SST na-ppasahati
GDhp 218; PDhp 8; Udāna-v 29.16*
2 b) Ch paridahissati; d) Faus, H kāsāvaṃ; Faus arhati
GDhp 192; PDhp 94; Udāna-v 29.7; Rau 160
3 GDhp 193; PDhp 95; Udāna-v 29.8
4 a) H asore saṃramatino; b) H sāñca (!) asāra- L ca asār- ; d) Dhp-a,
SST -saṅkappa-
GDhp 213; PDhp 171; Udāna-v 29.3

[page 004]
4                            Dhammapada

yathā agāraṃ ducchannaṃ vuṭṭhi samativijjhati  /
evaṃ abhāvitaṃ cittaṃ rāgo samativijjhati.2  // Dhp_13 //

yathā agāraṃ succhannaṃ vuṭṭhi na samativijjhati  /
evaṃ subhāvitaṃ cittaṃ rāgo na samativijjhati.3  // Dhp_14 //

idha socati pecca socati pāpakārī ubhayattha socati,  /
so socati so vihaññati disvā kammakiliṭṭham attano.4  // Dhp_15 //

idha modati pecca modati katapuñño ubhayattha modati,  /
so modati so pamodati disvā kammavisuddhim attano.1  // Dhp_16 //

--------------------------------------------------------------------------
1 d) Dhp-a, SST -saṅkappa-
GDhp 214; PDhp 172; Udāna-v 29.4*
2 a) J yathāgāraṃ; b) Ch, Dhp-a vuṭṭhī
GDhp 219; PDhp 351; Udāna-v 31.11
3 a) J yathāgāraṃ; Ch suchannaṃ; b) Ch, Dhp-a vuṭṭhī
GDhp 220; PDhp 352; Udāna-v 31.17
4 a) L peca; d) Dhp-a -kiliṭṭhaṃ 
vaitālīya. GDhp 205; PDhp 3; Udāna-v 28.34

[page 005]
                         1. Yamakavagga                 5

idha tappati pecca tappati pāpakārī ubhayattha tappati,  /
"pāpaṃ me katan" ti tappati. bhiyyo tappati duggatiṃ gato.2  // Dhp_17 //

idha nandati pecca nandati katapuñño ubhayattha nandati,  /
"puññaṃ me katan" ti nandati. bhiyyo nandati suggatiṃ gato.3  // Dhp_18 //

bahum pi ce sahitaṃ bhāsamāno na takkaro hoti naro pamatto  /
gopo va gāvo gaṇayaṃ paresaṃ na bhāgavā sāmaññassa hoti.4  // Dhp_19 //


--------------------------------------------------------------------------
1 a) L peca; d) Dhp-a  -visuddhiṃ J -visuddham
vaitālīya. GDhp 206; PDhp 4; Udāna-v 28.35
2 c) Dhp-a kataṃ; d) SST bhīyo
vaitālīya. GDhp 203; d) Udāna-v [28.36]
3 c) Dhp-a kataṃ; d) SST bhīyo; Dhp-a, H sugatiṃ
vaitālīya. GDhp 204; a-b) Udāna-v  28.35;  d) 28.37
4 a) Ch saṃhitaṃ; d) for the replacement of short 6th and 7th syllables by 
one long syllable see Sadd 8.2 and Elders'; Verses I ad Th 228-30 (cf.
next verse)
triṣṭubh. GDhp 191; PDhp 291; a-c, f) Udāna-v 4.23

[page 006]
6                            Dhammapada
appam pi ce sahitaṃ bhāsamāno dhammassa hoti anudhammacārī  /
rāgañ ca dosañ ca pahāya mohaṃ sammappajāno suvimuttacitto  /
anupādiyāno idha vā huraṃ vā sa bhāgavā sāmaññassa hoti.1  // Dhp_20 //

                        Yamakavaggo paṭhamo

--------------------------------------------------------------------------
1 a) Ch saṃhitaṃ; b) SST hotī; f) cf. 19d
triṣṭubh. GDhp 191; PDhp 291; a-c, f) Udāna-v 4.23

[page 007]
                                 7
                         2. Appamādavagga
appamādo amatapadaṃ pamādo maccuno padaṃ,  /
appamattā na mīyanti ye pamattā yathā matā.1  // Dhp_21 //

etaṃ visesato ñatvā appamādamhi paṇḍitā  /
appamāde pamodanti ariyānaṃ gocare ratā.2  // Dhp_22 //

te jhāyino sātatikā niccaṃ daḷhaparakkamā  /
phusanti dhīrā nibbānaṃ yogakkhemaṃ anuttaraṃ.3  // Dhp_23 //

uṭṭhānavato satīmato sucikammassa nisammakārino  /
saññatassa ca dhammajīvino appamattassa yaso 'bhivaḍḍhati.4  // Dhp_24 //


--------------------------------------------------------------------------
1 d) Dhp-a yatha (misprint ?)
GDhp 115; PDhp 14; Udāna-v 4.1; Rau 160
2 a) Ch, L evaṃ; H evam; d) Faus aryānaṃ 
GDhp 116; PDhp 15; Udāna-v 4.2
3 b) H daḷhaṃ pa-; c) J, SST nibbāṇaṃ
GDhp (128); PDhp 16; Udāna-v 4.3*
4 a) H uṭṭhānavaho; J, SST satimato; c) Ch omits ca
vaitālīya. GDhp 112; PDhp 28; Udāna-v 4.6

[page 008]
8                            Dhammapada
uṭṭhānen'; appamādena saññamena damena ca  /
dīpaṃ kayirātha medhāvī yaṃ ogho nābhikīrati.1  // Dhp_25 //

pamādam anuyuñjanti bālā dummedhino janā  /
appamādañ ca medhāvī dhanaṃ seṭṭhaṃ va rakkhati.2  // Dhp_26 //

mā pamādam anuyuñjetha mā kāmaratisanthavaṃ,  /
appamatto hi jhāyanto pappoti vipulaṃ sukhaṃ.3  // Dhp_27 //

pamādaṃ appamādena yadā nudati paṇḍito  /
paññāpāsādaṃ āruyha asoko sokiniṃ pajaṃ  /
pabbataṭṭho va bhummaṭṭhe dhīro bāle avekkhati.4  // Dhp_28 //


--------------------------------------------------------------------------
1 b) Ch, H saṃyamena; SST vā; c) Faus kayrātha H kayirathā; L
medhāvaṃ; d) H ogho nonā- (!) L nobhi-
GDhp 111; PDhp 29; Udāna-v 4.5
2 GDhp 117; PDhp 17; Udāna-v 4.10
3 a) Dhp-a pamādaṃ H pamādanu-; b) H -saṇṭhavaṃ L -nth-; d) H 
vipullaṃ
GDhp 129, 130;  a-b) PDhp 26; Udāna-v 4.12*
4 a) Dhp-a pamādam; c) Ch, H, J, L -sādam āruyha; e) Ch bhūmaṭṭhe; f)
H, L apekkhati 
GDhp 119; PDhp 19; Udāna-v 4.4; Rau 160

[page 009]
                         2. Appamādavagga               9
appamatto pamattesu suttesu bahujāgaro  /
abalassaṃ va sīghasso hitvā yāti sumedhaso.1  // Dhp_29 //

appamādena Maghavā devānaṃ seṭṭhataṃ gato,  /
appamādaṃ pasaṃsanti pamādo garahito sadā.2  // Dhp_30 //

appamādarato bhikkhu pamāde bhayadassivā  /
saññojanaṃ aṇuṃthūlaṃ ḍahaṃ aggī va gacchati.3  // Dhp_31 //

appamādarato bhikkhu pamāde bhayadassivā  /
abhabbo parihānāya nibbānass'; eva santike.4  // Dhp_32 //

                        Appamādavaggo dutiyo

--------------------------------------------------------------------------
1 b) H -jagaro; c) H siṅghaso L siṃghaso
GDhp 118; PDhp 18; Udāna-v 19.4; a) Utt 6.16c; Mhbh 12.200.95a, etc.
2 d) Faus garhito
GDhp 120; Udāna-v 4.24 c-d, a-b*
3 b) Ch, SST -dassi vā; c) Ch, H, J saṃyojanaṃ; H anuthulaṃ d) H, L
ḍayhaṃ 
GDhp 74; PDhp 23; c-d) 373 c-d); Udāna-v 4.29*
4 b) Ch, SST -dassi vā (A II 40,32* and Mp III 80,4 read -dassīvā); c) H 
parihāya J parihāṇāya; d) Dhp-a, J, SST nibbāṇass'
GDhp 73; PDhp 22; Udāna-v 4.32*

[page 010]
                                 10
                          3. Cittavagga
phandanaṃ capalaṃ cittaṃ dūrakkhaṃ dunnivārayaṃ  /
ujuṃ karoti medhāvī usukāro va tejanaṃ.1  // Dhp_33 //

vārijo va thale khitto okamokata ubbhato  /
pariphandat'; idaṃ cittaṃ Māradheyyaṃ pahātave.2  // Dhp_34 //

dunniggahassa lahuno yatthakāmanipātino  /
cittassa damatho sādhu, cittaṃ dantaṃ sukhāvahaṃ.3  // Dhp_35 //

sududdasaṃ sunipuṇaṃ yatthakāmanipātinaṃ  /
cittaṃ rakkhetha medhāvī, cittaṃ guttaṃ sukhāvahaṃ.4  // Dhp_36 //


--------------------------------------------------------------------------
1 a) Dhp-a phandanañ capalañ; b) J durakkhaṃ
GDhp 136; PDhp 342; Udāna-v 31.8
2 b) H ukkamokata; c) L -phandant'; Dhp-a idañ; d) L pahatade
GDhp 137b; PDhp 343; Udāna-v 31.2; Rau 161
3 PDhp 345; Udāna-v 31.1
4 a) Dhp-a, J sunipunaṃ  
GDhp 138a; PDhp 346; b,d) Udāna-v [31.1]

[page 011]
                          3. Cittavagga                 11
dūraṅgamaṃ ekacaraṃ asarīraṃ guhāsayaṃ  /
ye cittaṃ saññamessanti mokkhanti Mārabandhanā.1  // Dhp_37 //

anavaṭṭhitacittassa saddhammaṃ avijānato  /
pariplavapasādassa paññā na paripūrati.2  // Dhp_38 //

anavassutacittassa ananvāhatacetaso  /
puññapāpapahīnassa n'; atthi jāgarato bhayaṃ.3  // Dhp_39 //

kumbhūpamaṃ kāyam imaṃ viditvā nagarūpamaṃ cittam idaṃ ṭhapetvā  /
yodhetha Māraṃ paññāvudhena jitañ ca rakkhe anivesano siyā.4  // Dhp_40 //


--------------------------------------------------------------------------
1 b) H asāriraṃ; c) Ch saṃyamissanti
GDhp 137a; PDhp 344; Udāna-v 31.8A*; Rau 161
2 a) H, L -vatthita-; c) H parippava- J paripalava- 
GDhp 137c; PDhp 335; Udāna-v 31.28*
3 c) Dhp-a, J -pahīṇassa
GDhp 137d; PDhp 347; Udāna-v 28.6*; d) 15.7
4 b) Faus thapetvā H, L thaketvā; c) Faus, H yojetha L yedhetha; J
-yudhena
abc triṣṭubh; d jagatī. GDhp 138b; PDhp 350; Udāna-v 31.35*; Rau 161

[page 012]
12                           Dhammapada
aciraṃ vat'; ayaṃ kāyo paṭhaviṃ adhisessati  /
chuddho apetaviññāṇo niratthaṃ va kaliṅgaraṃ.1  // Dhp_41 //

diso disaṃ yan taṃ kayirā verī vā pana verinaṃ,  /
micchāpaṇihitaṃ cittaṃ pāpiyo naṃ tato kare.2  // Dhp_42 //

na taṃ mātā pitā kayirā aññe vāpi ca ñātakā,  /
sammāpaṇihitaṃ cittaṃ seyyaso naṃ tato kare.3  // Dhp_43 //

                        Cittavaggo tatiyo

--------------------------------------------------------------------------
1 d) H kaḷigaraṃ
GDhp 153; PDhp 349; Udāna-v 1.35
2 a) Ch, SST yaṃ; Faus kayrā; b) Faus verivā (cf. 32b); d) H pi pāpiyo
a-c) Udāna-v 31.9
3 a) Faus kayrā; d) H, L kare ti 
Udāna-v 31.10

[page 013]
                                 13
                           4. Pupphavagga
ko imaṃ paṭhaviṃ vijessati Yamalokaṃ ca imaṃ sadevakaṃ ?  /
ko dhammapadaṃ sudesitaṃ kusalo puppham iva-ppacessati ?1  // Dhp_44 //

sekho paṭhaviṃ vijessati Yamalokaṃ ca imaṃ sadevakaṃ.  /
sekho dhammapadaṃ sudesitaṃ kusalo puppham iva-ppacessati.2  // Dhp_45 //

pheṇūpamaṃ kāyam imaṃ viditvā marīcidhammaṃ abhisambudhāno  /
chetvāna Mārassa papupphakāni adassanaṃ maccurājassa gacche.3  // Dhp_46 //


--------------------------------------------------------------------------
1 a) H, J, L vicessati; b) Ch, Dhp-a, H, J, L -lokañ ca; d) Ch, Dhp-a, H,
J, L, SST iva pa-
vaitālīya. GDhp 301; PDhp 131; Udāna-v 18.1
2 L omits whole verse; a) H sekkhīmaṃ pathaviṃ; H, J  vicessati; b) Ch,
Dhp-a, H, J -lokañ ca; d) Ch, Dhp-a, J, SST iva pa-
vaitālīya. GDhp 302; PDhp 132; Udāna-v 18.2
3 c) H pi puppharāni
triṣṭubh. GDhp 300; PDhp 134; Udāna-v 18.18*; Rau 162

[page 014]
14                           Dhammapada
pupphāni h'; eva pacinantaṃ vyāsattamanasaṃ naraṃ  /
suttaṃ gāmaṃ mahogho va maccu ādāya gacchati.1  // Dhp_47 //

pupphāni h'; eva pacinantaṃ vyāsattamanasaṃ naraṃ  /
atittaṃ yeva kāmesu antako kurute vasaṃ.2  // Dhp_48 //

yathāpi bhamaro pupphaṃ vaṇṇagandhaṃ aheṭhayaṃ  /
paleti rasam ādāya evaṃ gāme munī care.3  // Dhp_49 //

na paresaṃ vilomāni, na paresaṃ katākataṃ  /
attano va avekkheyya katāni akatāni ca.4  // Dhp_50 //


--------------------------------------------------------------------------
1 a) Faus pupphān'; eva; b) Ch, Dhp-a, H, J, L byā-; cd) L omits
GDhp 294; PDhp 128; Udāna-v 18.14*; Rau 162
2 ab) L omits; a) Faus pupphān'; eva; b) Ch, Dhp-a, H, J byā-; c) Ch
atittañ ñeva L atītaṃ 
GDhp (294); PDhp 129; Udāna-v 18.15*
3 b) Ch -gandham a-; H aheddhayaṃ; c) H pareti (Thai r = l)
GDhp 292; PDhp 127; Udāna-v 18.8
4 a) H omits; c) H apekkheyya
GDhp 271; PDhp 309; a,c) 310; a-c) Udāna-v 18.9

[page 015]
                           4. Pupphavagga               15
yathāpi ruciraṃ pupphaṃ vaṇṇavantaṃ agandhakaṃ  /
evaṃ subhāsitā vācā aphalā hoti akubbato.1  // Dhp_51 //

yathāpi ruciraṃ pupphaṃ vaṇṇavantaṃ sagandhakaṃ  /
evaṃ subhāsitā vācā saphalā hoti sakubbato.2  // Dhp_52 //

yathāpi puppharāsimhā kayirā mālāguṇe bahū  /
evaṃ jātena maccena kattabbaṃ kusalaṃ bahuṃ.3  // Dhp_53 //

na pupphagandho paṭivātam eti na candanaṃ tagaramallikā vā  /
satañ ca gandho paṭivātam eti sabbā disā sappuriso pavāti.4  // Dhp_54 //


--------------------------------------------------------------------------
1 GDhp 290; PDhp 125; Udāna-v 18.6
2 b) H, L sugandhakaṃ; d) Ch, L hoti sukubbato Faus hoti kubbato J
pakubbato
GDhp 291; PDhp 126; Udāna-v 18.7
3 a) Dhp-a puppa- (misprint); b) Faus kayrā; Dhp-a mālaguṇe H mālāguḷe
L mālāgule; c) L evaṃ mātena macchena (!)
GDhp 293; PDhp 130; Udāna-v 18.10
4 b) H taggaraṃ malli vā L tagaraṃ malikā SST tagaraṃ mallikā;  Dhp-a
va; d) Ch, Dhp-a vḷ. pavāyati
triṣṭubh. GDhp 295; PDhp 121; Udāna-v 6.16

[page 016]
16                            Dhammapada
candanaṃ tagaraṃ vāpi uppalaṃ atha vassikī   /
etesaṃ gandhajātānaṃ sīlagandho anuttaro.1  // Dhp_55 //

appamatto ayaṃ gandho yāyaṃ tagaracandanī  /
yo ca sīlavataṃ gandho vāti devesu uttamo.2  // Dhp_56 //

tesaṃ sampannasīlānaṃ appamādavihārinaṃ  /
sammadaññāvimuttānaṃ Māro maggaṃ na vindati.3  // Dhp_57 //

yathā saṃkāradhānasmiṃ ujjhitasmiṃ mahāpathe  /
padumaṃ tattha jāyetha sucigandhaṃ manoramaṃ,4  // Dhp_58 //

evaṃ saṃkārabhūtesu andhabhūte puthujjane  /
atirocati paññāya sammāsambuddhasāvako.5  // Dhp_59 //

                          pupphavaggo catuttho

--------------------------------------------------------------------------
1 a) H taggaraṃ
GDhp 296; PDhp 122; Udāna-v 6.17
2 PDhp 123; Udāna-v 6.18
3 GDhp 297; PDhp 124; Udāna-v 6.19[*]
4 a) H saṃkāraṭṭhā- J saṅkāra- L saṅkāraṭṭhā-
GDhp 303; PDhp 135; Udāna-v 18.12
5 c) Dhp-a atirocate; d) H, L -sāvako ti
GDhp 304; PDhp 136; Udāna-v 18.13

[page 017]
                                 17
                            5. Bālavagga
dīghā jāgarato rattī dīghaṃ santassa yojanaṃ  /
dīgho bālānaṃ saṃsāro saddhammaṃ avijānataṃ.1  // Dhp_60 //

carañ ce nādhigaccheyya seyyaṃ sadisam attano  /
ekacariyaṃ daḷhaṃ kayirā n'; atthi bāle sahāyatā.2  // Dhp_61 //

"puttā m'; atthi dhanaṃ m'; atthi" iti bālo vihaññati  /
attā hi attano n'; atthi kuto puttā kuto dhanaṃ.3  // Dhp_62 //

yo bālo maññatī balyaṃ paṇḍito vāpi tena so,  /
bālo ca paṇḍitamānī sa ve bālo ti vuccati.1  // Dhp_63 //

--------------------------------------------------------------------------
1 a) Ch, Dhp-a, J ratti
PDhp 185; Udāna-v 1.19*
2 c) Faus ekacaryaṃ; A dalhaṃ

a, c-d) Udāna-v 14.15; GM III 2, 185,9-10
3 a) A putta-m-atthi dhanaṃ atthi, so also pratīka (= Dhp-a II 25,5); A
ct.: putto me atthi dhanaṃ me atthi (= Dhp-a II 28,1); Ch, H, L dhanam
atthi J dhanam m'; atthi; c) H nātthi L nitthi; d) A puttā, corr. &gt; putto [A
ct.: putto ! (= Dhp-a II 29,1)]
Udāna-v 1.20

[page 018]
18                            Dhammapada

yāvajīvam pi ce bālo paṇḍitaṃ payirupāsati  /
na so dhammaṃ vijānāti dabbī sūparasaṃ yathā.2  // Dhp_64 //

muhuttam api ce viññū paṇḍitaṃ payirupāsati  /
khippaṃ dhammaṃ vijānāti jivhā sūparasaṃ yathā.3  // Dhp_65 //

caranti bālā dummedhā amitteneva attanā  /
karontā pāpakaṃ kammaṃ yaṃ hoti kaṭukapphalaṃ.4  // Dhp_66 //

na taṃ kammaṃ kataṃ sādhu yaṃ katvā anutappati  /
yassa assumukho rodaṃ vipākaṃ paṭisevati.5  // Dhp_67 //

tañ ca kammaṃ kataṃ sādhu yaṃ katvā nānutappati  /
yassa patīto sumano vipākaṃ paṭisevati.6  // Dhp_68 //


--------------------------------------------------------------------------
1 a) Ch, J maññati; Ch, J, SST bālyaṃ
PDhp 184; Udāna-v [25.22]; c: Sūy 1, 1, 2, 4b = Utt 6.10d
2 b) Faus payrupāsati; d) A dabbhi
GDhp 233; PDhp 191;Udāna-v 25.13*; Rau 163
3 b) Faus payrupāsati 
GDhp 234; PDhp 192; Udāna-v 25.14*
4 PDhp 174; Udāna-v 9.13; S I 57,13, Ja III 291,29
5 PDhp 175; Udāna-v 9.14
6 PDhp 176; a-b) 101 a-b; Udāna-v 9.15*

[page 019]
                            5. Bālavagga                19
madhuvā maññatī bālo yāva pāpaṃ na paccati  /
yadā ca paccatī pāpaṃ atha bālo dukkhaṃ nigacchati.1  // Dhp_69 //

māse māse kusaggena bālo bhuñjetha bhojanaṃ  /
na so saṃkhatadhammānaṃ kalaṃ nāgghati soḷasiṃ.2  // Dhp_70 //

na hi pāpaṃ kataṃ kammaṃ sajju khīraṃ va mucchati  /
ḍahantam bālam anveti bhasmācchanno va pāvako.3  // Dhp_71 //


--------------------------------------------------------------------------
1 a) Faus mādhuvā (misprint); Ch, J maññati; c) Ch, J paccati; L papaṃ;
d) Ch, L omit atha; Faus [bālo]
GDhp (283); b) PDhp 104 b; Udāna-v 28.18*
2 b) Ch bhuñjeyya; c) Dhp-a, J saṅkhata- Dhp-a exegesis saṃkhāta- (cf.
Sn 1038), see discussion in StII 13/14, 1987, p. 121 and also WZKS
28, 1984, p. 50 note 22; d) Ch, J SST agghati; Dhp-a solasiṃ
GDhp 313; PDhp 387; Utt 9.44; Isibhās 41.13; a-b) PDhp 386 a-b; c-d)
385 c-d; a-b,d) Udāna-v 24.17*; c-d) 24.20E, 29; d) 24.18-28; Rau 163
3 b) Dhp-a sajjukhīraṃ L sajja; mucchati is read With H. Luders
(Philologica Indica, 1940, p. 184), all mss, and editions muccati; c) Dhp-a
ḍahan taṃ L ḍayhantaṃ [Rau 163 suggests reading ḍahaṃ tam, cf.
31d]; d) J, SST bhasma-; L pāpako (!)
PDhp 107; Udāna-v 9.17*; Rau 163

[page 020]
20                            Dhammapada
yāvad eva anatthāya ñattaṃ bālassa jāyati  /
hanti bālassa sukkaṃsaṃ muddham assa vipātayaṃ.1  // Dhp_72 //

asataṃ bhāvanam iccheyya purekkhārañ ca bhikkhusu  /
āvāsesu ca issariyaṃ pūjā parakulesu ca.  2  // Dhp_73 //

"mam'; eva kata maññantu gihī pabbajitā ubho,  /
mam'; evātivasā assu kiccākiccesu kismici",  /
iti bālassa saṃkappo, icchā māno ca vaḍḍhati.3  // Dhp_74 //

aññā hi lābhūpanisā aññā nibbānagāminī,  /
evam etaṃ abhiññāya bhikkhu Buddhassa sāvako  /
sakkāraṃ nābhinandeyya vivekam anubrūhaye.1  // Dhp_75 //

--------------------------------------------------------------------------
1 b) H ñātaṃ L yātaṃ, for: ñattaṃ (N. Thai pronunciation y = ñ); d) H
nipātaṃyaṃ L nipātiyaṃ 
PDhp 177; Udāna-v 13.2; Rau 164
2 a) Ch asantaṃ; Faus bhāvan'; icch- H bhāvam icch- L asabbhāvanam
iccheyyaṃ; c) Faus issaryam; d) Ch pūjaṃ
PDhp 178; Udāna-v [13.3]
3 a) H mam ekata J kataṃ L mam ekatta maññantu; c) Dhp-a mam'; eva
ativasā H, L mam eva abivassa J mam eva ativasā; d) H, L kismiñci; e)
Ch saṅkappo
a-d) PDhp 179; e-f) 180 a-b; a-d) Udāna-v 13.4; e-f) 13.5 a-b

[page 021]
                            5. Bālavagga                21

                            Bālavaggo pañcamo

--------------------------------------------------------------------------
1 a) Dhp-a āññā (misprint); Dhp-a hī (misprint ?); b) Dhp-a, SST
nibbāṇa-; f) H, L -haye ti
a-b) PDhp 180 c-d; c-f) 181; a-b) Udāna-v 13.5 c-d; c-f) [13.6 a-d*]

[page 022]
                                   22
                            6. Paṇḍitavagga
nidhīnaṃ va pavattāraṃ yaṃ passe vajjadassinaṃ  /
niggayhavādiṃ medhāviṃ tādisaṃ paṇḍitaṃ bhaje,  /
tādisaṃ bhajamānassa seyyo hoti na pāpiyo.1  // Dhp_76 //

ovadeyyānusāseyya asabbhā ca nivāraye,  /
sataṃ hi so piyo hoti asataṃ hoti appiyo.2  // Dhp_77 //

na bhaje pāpake mitte na bhaje purisādhame,  /
bhajetha mitte kalyāṇe bhajetha purisuttame.3  // Dhp_78 //

dhammapīti sukhaṃ seti vipasannena cetasā,  /
ariyappavedite dhamme sadā ramati paṇḍito.4  // Dhp_79 //

udakaṃ hi nayanti nettikā usukārā namayanti tejanaṃ  /

--------------------------------------------------------------------------
1 GDhp 231; PDhp 206; Udāna-v 28.7
2 a) Dhp-a -eyy'; anu- L -eyya anu-
GDhp 230; PDhp 207; Udāna-v 5.26 a-b, d, c
3 b) H apurisādhamme L purisadhame
PDhp 205 a-d; Udāna-v 25.3. 
4 c) Faus arya-
GDhp 224; PDhp 348; Udāna-v 30.13 [*]

[page 023]
                         6. Paṇḍitavagga                23
dāruṃ namayanti tacchakā attānaṃ damayanti paṇḍitā.1  // Dhp_80 //

selo yathā ekaghano vātena na samīrati  /
evaṃ nindāpasaṃsāsu na samiñjanti paṇḍitā.2  // Dhp_81 //

yathāpi rahado gambhīro vipasanno anāvilo  /
evaṃ dhammāni sutvāna vippasīdanti paṇḍitā.3  // Dhp_82 //

sabbattha ve sappurisā vajanti, na kāmakāmā lapayanti santo,  /
sukhena phuṭṭhā athavā dukhena na uccāvacaṃ paṇḍitā dassayanti.4  // Dhp_83 //


--------------------------------------------------------------------------
1 b) H damayanti, corr. from dayanti; c) L damayanti
vaitālīya. Udāna-v 17.10
2 a) Dhp-a, SST -ghaṇo
GDhp 239; PDhp 93; Udāna-v 29.49
3 a) Faus rhado H raha gambhiro; b) SST vippasanno; H anovilo; d) SST
-sīdantī
GDhp 225; PDhp 275; Udāna-v 17.11*
4 a) Ch, Dhp-a, J cajanti SST cajantī [Dhp-a vḷ. vajanti; Udāna-v
vrajanti; GDhp vivedi]; d) Faus n'; uccāvacaṃ J noccāvacaṃ
triṣṭubh. GDhp 226; PDhp 80; Udāna-v 30.52

[page 024]
24                            Dhammapada
na attahetu na parassa hetu na puttam icche na dhanaṃ na raṭṭhaṃ  /
na iccheyya adhammena samiddhim attano sa sīlavā paññavā dhammiko siyā.1  // Dhp_84 //

appakā te manussesu ye janā pāragāmino,  /
athāyaṃ itarā pajā tīram evānudhāvati.2  // Dhp_85 //

ye ca kho sammadakkhāte dhamme dhammānuvattino  /
te janā pāram essanti, maccudheyyaṃ suduttaraṃ.3  // Dhp_86 //

kaṇhaṃ dhammaṃ vippahāya sukkaṃ bhāvetha paṇḍito,  /
okā anokaṃ āgamma viveke yattha dūramaṃ.4  // Dhp_87 //


--------------------------------------------------------------------------
1 a) H omits na parassa hetu; c) Faus n'; iccheyy'; SST nayicche; d) H, L
silavā sa pa-
ab triṣṭubh; cd jagatī. GDhp 324; PDhp 326
2 PDhp 261; Udāna-v 29.33; b) Āyār 1,2,2,1*
3 d) Faus saduttaraṃ
PDhp 262; Udāna-v 29.34
4 c) Ch, SST anokam ā-
PDhp 263 (cf. S V 24,21*); a-c) Udāna-v 16.14

[page 025]
                         6. Paṇḍitavagga                25
tatrābhiratim iccheyya, hitvā kāme akiñcano  /
pariyodapeyya attānaṃ cittaklesehi paṇḍito.1  // Dhp_88 //

yesaṃ sambodhi-aṅgesu sammā cittaṃ subhāvitaṃ  /
ādānapaṭinissagge anupādāya ye ratā  /
khīṇāsavā jutīmanto te loke parinibbutā.2 ḥ3  // Dhp_89 //

                         Paṇḍitavaggo chaṭṭho


--------------------------------------------------------------------------
1 a) Dhp-a -ratiṃ; c) Faus paryodapeyya; d) H cittalesehi 
PDhp 264; a-b) Udāna-v 16.14 e-f
2 a) Ch, H, SST -bodhiyaṃgesu; e) Ch, J jutimanto
PDhp 265; Udāna-v 31.39 [*]
3 H chaṭṭhamo

[page 026]
                                 26
                        7. Arahantavagga
gataddhino visokassa vippamuttassa sabbadhi  /
sabbaganthappahīnassa pariḷāho na vijjati.1  // Dhp_90 //

uyyuñjanti satīmanto na nikete ramanti te  /
haṃsā va pallalam hitvā okamokaṃ jahanti te.2  // Dhp_91 //

yesaṃ sannicayo n'; atthi ye pariññātabhojanā  /
suññato animitto ca vimokho yesaṃ gocaro  /
ākāse va sakuntānaṃ gati tesaṃ durannayā.3  // Dhp_92 //

yassāsavā parikkhīṇā āhāre ca anissito  /
suññato animitto ca vimokho yassa gocaro  /
ākāse va sakuntānaṃ padaṃ tassa durannayaṃ.4 ḥ1  // Dhp_93 //


--------------------------------------------------------------------------
1 c) H -gaṇṭha-; J -ppahīṇassa
PDhp 86; Udāna-v 29.35
2 a) J satimanto
PDhp 231; Udāna-v 17.1
3 d) Ch, Dhp-a, J vimokkho; J yesa
PDhp 87; Udāna-v 29.26*; Rau 164
4 a) B yabhāsavā, but pratīka (= Dhp-a II 175,16 = 173,9): yassāsavā;
SST -kkhīnā; d) Dhp-a, J vimokkho; f) B, Dhp-a, H padan tassa;

[page 027]
                        7. Arahantavagga                27

yass'; indriyāni samathaṃ gatāni assā yathā sārathinā sudantā  /
pahīnamānassa anāsavassa     devāpi tassa pihayanti tādino.2  // Dhp_94 //

paṭhavīsamo no virujjhati indakhīlūpamo tādi subbato  /
rahado va apetakaddamo saṃsārā na bhavanti tādino.3  // Dhp_95 //

santaṃ tassa manaṃ hoti santā vācā ca kamma ca  /
sammadaññāvimuttassa upasantassa tādino.4  // Dhp_96 //

assaddho akataññū ca sandhicchedo ca yo naro  /
hatāvakāso vantāso sa ve uttamaporiso.1  // Dhp_97 //

--------------------------------------------------------------------------
1 L durannayā 
PDhp 270; Udāna-v 29.29*
2 a) B, H samatthaṅ ga- Ch, SST samathaṅ ga-; b) L assa; c) J pahīṇa-
abc triṣṭubh; d jagatī. PDhp 89; Udāna-v 19.3; Rau 164
3 a) Ch, H pathavi- J paṭhavi-
vaitālīya. Udāna-v [17.12]
4 b) B kammañ ca H kammā ca 
PDhp 88; Udāna-v 31.45*

[page 028]
28                            Dhammapada

gāme vā yadi vāraññe ninne vā yadi vā thale  /
yatth'; arahanto viharanti taṃ bhūmiṃ rāmaṇeyyakaṃ.2  // Dhp_98 //

ramaṇīyāni araññāni, yattha na ramatī jano  /
vītarāgā ramissanti, na te kāmagavesino.3  // Dhp_99 //

                        Arahantavaggo sattamo

--------------------------------------------------------------------------
1 a) L asaddho ca
PDhp 333; Udāna-v 29.23; see discussion in M. Hara, IIJ 35, 1992,
pp. 179-92
2 c) B, Ch, Dhp-a, H, L yattha arah- Faus yatth'; arh- J SST yatthārah-;
d) Ch bhūmi-
PDhp 245; Udāna-v 29.18; a) Āyār 1,7,1,4
3 a) B, L -yani ara- Faus ramaṇīyān'; ara- H rammaṇiyā araññā; b)
Dhp-a ramati; c) Faus, L ramessanti; d) H, L -vesīno ti
PDhp 155; Udāna-v 29.17

[page 029]
                                29
                         8. Sahassavagga
sahassam api ce vācā anatthapadasaṃhitā  /
ekam atthapadaṃ seyyo yaṃ sutvā upasammati.1  // Dhp_100 //

sahassam api ce gāthā anatthapadasaṃhitā  /
ekaṃ gāthāpadaṃ seyyo yaṃ sutvā upasammati.2  // Dhp_101 //

yo ca gāthāsataṃ bhāse anatthapadasaṃhitā  /
ekaṃ dhammapadaṃ seyyo yaṃ sutvā upasammati.3  // Dhp_102 //

yo sahassaṃ sahassena saṅgāme mānuse jine  /
ekañ ca jeyya-m-attānaṃ sa ve saṅgāmajuttamo.4  // Dhp_103 //


--------------------------------------------------------------------------
1 b) L -sañhitā (always so in L); c) Ch, Dhp-a, H, J, L ekaṃ
GDhp 306; PDhp 376; b-d) Udāna-v 24.1*
2 c) H dhammapadaṃ
GDhp 308; b-d) Udāna-v [24.1*]
3 a) J ce; L gathaṃ; c) H, SST gāthāpadaṃ 
GDhp 309; PDhp 377; Udāna-v [24.1*]
4 c) J, SST jeyya attānaṃ
GDhp 305; PDhp 378; Udāna-v [23.3]; Utt 9.34

[page 030]
30                            Dhammapada
attā have jitaṃ seyyo yā cāyaṃ itarā pajā,  /
attadantassa posassa niccaṃ saññatacārino.1  // Dhp_104 //

n'; eva devo na gandhabbo na Māro saha Brahmunā  /
jitaṃ apajitaṃ kayirā tathārūpassa jantuno.2  // Dhp_105 //

māse māse sahassena yo yajetha sataṃsamaṃ  /
ekañ ca bhāvitattānaṃ muhuttam api pūjaye,  /
sā yeva pūjanā seyyo yañ ce vassasataṃ hutaṃ.3  // Dhp_106 //

yo ca vassasataṃ jantu aggiṃ paricare vane  /
ekañ ca bhāvitattānaṃ muhuttam api pūjaye,  /
sā yeva pūjanā seyyo yañ ce vassasataṃ hutaṃ.4  // Dhp_107 //


--------------------------------------------------------------------------
1 b) L yā ayam; d) H saññāta- SST saṃyata-
PDhp 319; Udāna-v 23.4
2 c) H avajitaṃ (?) -v- very unlikely L avajitaṃ (certain!); Faus kayrā
PDhp 320; Udāna-v 23.5
3 b) Dhp-a, J, SST sataṃ samaṃ (two words); c) Faus ekaṃ ca; f) SST 
ca
GDhp 310; PDhp 380; a-b) 383-85 a-b; a-b) Udāna-v 24.21-29; c-f) 
24.16; Rau 165
4 a) L ye; f) SST ca
GDhp 319, 320; PDhp 380; Udāna-v 24.16

[page 031]
                         8. Sahassavagga                31
yaṃ kiñci yiṭṭhañ ca hutañ ca loke saṃvaccharaṃ yajetha puññapekho  /
sabbam pi taṃ na catubhāgam eti, abhivādanā ujjugatesu seyyo.1  // Dhp_108 //

abhivādanasīlissa niccaṃ vaddhāpacāyino  /
cattāro dhammā vaḍḍhanti: āyu vaṇṇo sukhaṃ balaṃ.2  // Dhp_109 //

yo ca vassasataṃ jīve dussīlo asamāhito   /
ekāhaṃ jīvitaṃ seyyo sīlavantassa jhāyino.3  // Dhp_110 //

yo ca vassasataṃ jīve duppañño asamāhito   /
ekāhaṃ jīvitaṃ seyyo paññāvantassa jhāyino.4  // Dhp_111 //


--------------------------------------------------------------------------
1 b) SST hīṇa-; d) Ch, H, L vīriyam  Faus vīryam
GDhp 316; PDhp 392; Udāna-v 24.5*
2 b) Ch, H, L  -bbayaṃ; c) H ekaṃhaṃ; d) H, L -bbayaṃ 
GDhp 317; PDhp 393; Udāna-v 24.6*
3 c) H ekāṃhaṃ (!)
PDhp 395; Udāna-v 24.15*
4 d) H, L uttaman ti
GDhp 318; PDhp 394; Udāna-v 24.14*; Rau 165

[page 032]
32                            Dhammapada
yo ca vassasataṃ jīve kusīto hīnavīriyo   /
ekāhaṃ jīvitaṃ seyyo viriyam ārabhato daḷhaṃ.1  // Dhp_112 //

yo ca vassasataṃ jīve apassaṃ udayavyayaṃ   /
ekāhaṃ jīvitaṃ seyyo passato udayavyayaṃ.2  // Dhp_113 //

yo ca vassasataṃ jīve apassaṃ amataṃ padaṃ   /
ekāhaṃ jīvitaṃ seyyo passato amataṃ padaṃ.3  // Dhp_114 //

yo ca vassasataṃ jīve apassaṃ dhammam uttamaṃ   /
ekāhaṃ jīvitaṃ seyyo passato dhammam uttamam.4  // Dhp_115 //

                         Sahassavaggo aṭṭhamo

--------------------------------------------------------------------------
[varaints not available]



[page 033]
                                 33
                            9. Pāpavagga
abhittharetha kalyāṇe pāpā cittaṃ nivāraye,  /
dandhaṃ hi karoto puññaṃ pāpasmiṃ ramatī mano.1  // Dhp_116 //

pāpañ ce puriso kayirā na taṃ kayirā punappunaṃ,  /
na tamhi chandaṃ kayirātha, dukkho pāpassa uccayo.2  // Dhp_117 //

puññañ ce puriso kayirā kayirāth'; enaṃ punappunaṃ,  /
tamhi chandaṃ kayirātha, sukho puññassa uccayo.3  // Dhp_118 //

pāpo pi passatī bhadraṃ yāva pāpaṃ na paccati,  /
yadā ca paccatī pāpaṃ atha pāpo pāpāni passati.1  // Dhp_119 //

--------------------------------------------------------------------------
1 a) H anittharettha; c) H, L karato
PDhp 96; Udāna-v 28.23
2 ab) Faus pūriso kayrā ... kayrā; a) J pāpaṃ ce; b) Ch, Dhp-a naṃ
GDhp 207; PDhp 97; Udāna-v 28.21*
3 a) J puññaṃ ce; Faus pūriso kayrā; b) Ch kayirā naṃ Faus kayrāth'
GDhp 208; PDhp 98; Udāna-v 28.22*

[page 034]
34                            Dhammapada

bhadro pi passatī pāpaṃ yāva bhadraṃ na paccati,  /
yadā ca paccatī bhadraṃ atha bhadro bhadrāni passati.2  // Dhp_120 //

māppamaññetha pāpassa "na man taṃ āgamissati",  /
udabindunipātena udakumbho pi pūrati,  /
bālo pūrati pāpassa thokathokam pi ācinaṃ.3  // Dhp_121 //

māppamaññetha puññassa "na man taṃ āgamissati",  /
udabindunipātena udakumbho pi pūrati,  /
dhīro pūrati puññassa thokathokam pi ācinaṃ.1  // Dhp_122 //

--------------------------------------------------------------------------
1 a) Ch, J, SST passati; c) H omits ca; Ch, J, SST paccati; d) Faus
[pāpo][Rau 165 suggests omitting pāpo]
PDhp 102; Udāna-v 28.19*
2 a) Ch, J, SST passati; c) Ch, J, SST paccati; d) Faus [bhadro] [Rau
165 suggests omitting bhadro]
PDhp 103; b) 105 b; Udāna-v 28.20*
3 a) H, L māvamaññetha (see discussion in CPD s.v. appamaññati); b) H
omits na; Ch mandaṃ H, L mattaṃ (!) SST m'; antaṃ; c) L -pāteni; e)
H purati bālo J pūrati bālo L omits bālo; f) H thokaṃ thokaṃ pi
L thokaṃ thokam pi; Dhp-a, SST āciṇaṃ H āciṇṇaṃ
GDhp 209; PDhp 193; b-d, fe) 194 b-d, f; Udāna-v 17.5*; Rau 165

[page 035]
                            9. Pāpavagga                35

vāṇijo va bhayaṃ maggaṃ appasattho mahaddhano  /
visaṃ jīvitukāmo va pāpāni parivajjaye.2  // Dhp_123 //

pāṇimhi ce vaṇo nāssa hareyya pāṇinā visaṃ,  /
nābbaṇaṃ visam anveti, n'; atthi pāpaṃ akubbato.3  // Dhp_124 //

yo appaduṭṭhassa narassa dussati suddhassa posassa anaṅgaṇassa  /
tam eva bālaṃ pacceti pāpaṃ sukhumo rajo paṭivātaṃ va khitto.4  // Dhp_125 //

gabbham eke upapajjanti nirayaṃ pāpakammino,  /
saggaṃ sugatino yanti parinibbanti anāsavā.1  // Dhp_126 //

--------------------------------------------------------------------------
1 a) H, L māvamāññettha; b) Ch mandaṃ H, L mattam J maṃ taṃ SST
m'; antaṃ; e) Dhp-a, J pūrati dhīro H, L purati dhiro; f) H, L thokaṃ
thokaṃ pi; Dhp-a, SST āciṇaṃ H āciṇṇaṃ
GDhp 210; PDhp 194; b-d, f) 193 b-d,  f; Udāna-v 17.6*
2 b) L -ddhanto, corr. into -ddhano ?
PDhp 116; Udāna-v 28.14
3 c) H nibbānaṃ (!); Dhp-a visaṃ; d) L akabbato
PDhp 106; Udāna-v 28.15
4 c) L tame bālaṃ; Faus paṭieti L paccati (for the replacement of short 6th
and 7th syllables by one long syllable see Sadd 8.2)
triṣṭubh. PDhp 115; Udāna-v 28.9

[page 036]
36                            Dhammapada

na antalikkhe na samuddamajjhe na pabbatānaṃ vivaraṃ pavissa  /
na vijjatī so jagatippadeso yatthaṭṭhito muñceyya pāpakammā.2  // Dhp_127 //

na antalikkhe na samuddamajjhe na pabbatānaṃ vivaraṃ pavissa  /
na vijjatī so jagatippadeso yatthaṭṭhitaṃ na-ppasahetha maccu.3  // Dhp_128 //

                          Pāpavaggo navamo

--------------------------------------------------------------------------
1 a) Faus ek'; Ch, Dhp-a uppajjanti J 'papajjanti; b) H niriyaṃ; d) Faus 
parinibbant'
PDhp 274; Rau 165
2 d) L, SST yatra-; SST adds na; Ch, J, L mucceyya (perhaps so read)
triṣṭubh. Udāna-v 9.5*
3 c) Dhp-a, J vijjati; d) L, SST yatra-; Ch, L na-ppasaheyya H na 
pasaheyya; H, L maccu ti
triṣṭubh. Udāna-v 1.25*; Rau 165

[page 037]
                                 37
                          10. Daṇḍavagga
sabbe tasanti daṇḍassa sabbe bhāyanti maccuno,  /
attānaṃ upamaṃ katvā na haneyya na ghātaye.1  // Dhp_129 //

sabbe tasanti daṇḍassa sabbesaṃ jīvitaṃ piyaṃ,  /
attānaṃ upamaṃ katvā na haneyya na ghātaye.2  // Dhp_130 //

sukhakāmāni bhūtāni yo daṇḍena vihiṃsati  /
attano sukham esāno pecca so na labhate sukhaṃ.3  // Dhp_131 //

sukhakāmāni bhūtāni yo daṇḍena na hiṃsati  /
attano sukham esāno pecca so labhate sukhaṃ.4  // Dhp_132 //


--------------------------------------------------------------------------
1 d) H, L ghāṭaye
a, c-d) PDhp 202; a, c-d) Udāna-v 5.19; Rau 166
2 d) H, L ghāṭaye
PDhp 202; Udāna-v 5.19; b: Āyār 1, 2, 3, 4*
3 d) SST omits so
PDhp 203; Udāna-v 30.3; Rau 166
4 a) H na sukha-; b) H daṇḍena vihiṃsati
PDhp 204; Udāna-v 30.4

[page 038]
38                            Dhammapada
mā voca pharusaṃ kañci vuttā paṭivadeyyu taṃ,  /
dukkhā hi sārambhakathā paṭidaṇḍā phuseyyu taṃ.1  // Dhp_133 //

sace neresi attānaṃ kaṃso upahato yathā  /
esa patto si nibbānaṃ sārambho te na vijjati.2  // Dhp_134 //

yathā daṇḍena gopālo gāvo pāceti gocaraṃ  /
evaṃ jarā ca maccu ca āyuṃ pācenti pāṇinaṃ.3  // Dhp_135 //

atha pāpāni kammāni karaṃ bālo na bujjhati,  /
sehi kammehi dummedho aggidaḍḍho va tappati.4  // Dhp_136 //

yo daṇḍena adaṇḍesu appaduṭṭhesu dussati  /
dasannam aññataraṃ ṭhānaṃ khippam eva nigacchati.1  // Dhp_137 //

--------------------------------------------------------------------------
1 a) H, L kiñci
PDhp 197; Udāna-v 26.3
2 a) H sacce noresi; c) Ch esa Faus eso; J, SST nibbāṇaṃ
PDhp 199; Udāna-v 26.5*
3 b) Ch, H, L pājeti, which is probably the older reading [see H. Luders,
Beobachtungen 140]; c) SST maccū; d) Ch, H, L pājenti
GDhp 148; PDhp 200; Udāna-v 1.17
4 Udāna-v 9.12*

[page 039]
                          10. Daṇḍavagga                39

vedanaṃ pharusaṃ jāniṃ sarīrassa ca bhedanaṃ  /
garukaṃ vāpi ābādhaṃ cittakkhepaṃ va pāpuṇe.2  // Dhp_138 //

rājato va upassaggaṃ abbhakkhānaṃ va dāruṇaṃ  /
parikkhayaṃ va ñātinaṃ bhogānaṃ va pabhaṅguṇaṃ.3  // Dhp_139 //

athav'; assa agārāni aggī ḍahati pāvako,  /
kāyassa bhedā duppañño nirayaṃ sopapajjati.4  // Dhp_140 //

na naggacariyā na jaṭā na paṃkā nānāsakā thaṇḍilasāyikā vā  /

--------------------------------------------------------------------------
1 c) C thānaṃ; d) L khippataraṃ va gacchati
Udāna-v 28.26
2 c) B, C gurukaṃ; d) L cittaklepaṃ papuṇṇe (!), C pāpuṇi
Udāna-v 28.28
3 a) Ch, Faus vā; H upapaggaṃ (!); b) C abbhakkhānañ ca dārunaṃ; c) C
vā H, L ca; Dhp-a, SST ñātīnaṃ; d) C vā H, L ca; J ñātīnaṃ; C 
pabhaṅgaṇaṃ Ch, J, SST pabhaṅguraṃ L pabhaṃgunaṃ
Udāna-v 28.27 c-d, a-b; GM III 2. 182,10-11
4 a) Faus athavāssa; b) Ch, SST aggi; C, H, L dahati; d) C, H, J niriyaṃ;
Dhp-a, H so upa-
GDhp (211); a-c) Udāna-v 28.29

[page 040]
40                            Dhammapada
rajo va jallaṃ ukkuṭikappadhānaṃ sodhenti maccaṃ avitiṇṇakaṃkhaṃ.1  // Dhp_141 //

alaṃkato ce pi samaṃ careyya santo danto niyato brahmacārī  /
sabbesu bhūtesu nidhāya daṇḍaṃ so brāhmaṇo so samaṇo sa bhikkhu.2  // Dhp_142 //

hirīnisedho puriso koci lokasmi vijjati  /
yo nindaṃ appabodhati asso bhadro kasām iva.3  // Dhp_143a //

asso yathā bhadro kasāniviṭṭho ātāpino saṃvegino bhavātha.1  // Dhp_143b //

--------------------------------------------------------------------------
1 a) Faus -caryā; Dhp-a, H, SST paṅkā; b) C nanāsikā thandila-; c) C
rajojalaṃ Ch, L rajojallaṃ Faus rajo va jall'; ukk- H rajjojalaṃ J rājo
va jallaṃ SST rajo ca jallaṃ; C ukkutika-; d) H na bodhenti, C na
sodhenti; C, Ch, Dhp-a, J, SST -kaṅkhaṃ
triṣṭubh. PDhp 195; Udāna-v 33.1; Rau 167
2 a) C, Ch, L, SST alaṅk-; Dhp-a, H, SST samañ car-; b) C brāhma- L
sabrahamacāri; d) H bho brāh-
triṣṭubh. GDhp 80; PDhp 16; Udāna-v 33.2* C: Sūy 1, 13, 23b
3 b) Dhp-a, J lokasmiṃ; c) C niddaṃ H nidaṃ; C, H appabodheti Ch
apabodheti J apabodhati L appabodhesi [Rau 167 suggests reading
appaṃ bodhati] 
a, d) Udāna-v 19.5

[page 041]
                          10. Daṇḍavagga                41

saddhāya sīlena ca viriyena ca samādhinā dhammavinicchayena ca  /
sampannavijjācaraṇā patissatā pahassatha dukkham idaṃ anappakaṃ.2  // Dhp_144 //

udakaṃ hi nayanti nettikā usukārā namayanti tejanaṃ  /
dāruṃ namayanti tacchakā attānaṃ damayanti subbatā.3  // Dhp_145 //

                         Daṇḍavaggo dasamo

--------------------------------------------------------------------------
1 Dhp-a  SST include these pādas with 144 a) H kasāviniṭṭho; b) H bhavatha
triṣṭubh. PDhp 329 a-b
2 a) Ch, Faus, J vīriyena (which is metr. correct); b) L omits ca; c) H
patisuttā L vijācaraṇa ppatissutā; d) Faus pahassathā Ch jahissatha H
pajjahissatha L pajahissatha
jagatī. PDhp 329 c-f; Udāna-v 19.2*
3 b) C damayanti; c) C damayanti; d) L subbatā ti 
vaitālīya. Udāna-v 17.10

[page 042]
                                42
                          11. Jarāvagga
ko nu hāso kim ānando niccaṃ pajjalite sati,  /
andhakārena onaddhā padīpaṃ na gavessatha.1  // Dhp_146 //

passa cittakataṃ bimbaṃ arukāyaṃ samussitaṃ  /
āturaṃ bahusaṃkappaṃ yassa n'; atthi dhuvaṃ ṭhiti.2  // Dhp_147 //

parijiṇṇaṃ idaṃ rūpaṃ roganiḍḍaṃ pabhaṅguṇaṃ,  /
bhijjati pūtisandeho maraṇantaṃ hi jīvitaṃ.3  // Dhp_148 //

yān'; imāni apatthāni alāpūn'; eva sārade  /
kāpotakāni aṭṭhīni tāni disvāna kā rati.1  // Dhp_149 //

--------------------------------------------------------------------------
1 d) Ch gavesatha
GDhp 143; PDhp 233; Udāna-v 1.4
2 a) L yassa cittaṃ kataṃ; c) C bahūsaṅkappaṃ; C, Ch, H, J, SST
-saṅk- ; d) C dhuva thiti
Udāna-v [27.20]
3 a) Ch, H, J, L -jiṇṇam idaṃ; b) C, L -niddaṃ Ch -nīḷaṃ Dhp-a, SST
-niḍḍhaṃ H -nidaṃ J niḍḍhaṃ; Ch, J, SST pabhaṅguraṃ; d) C
maraṇaṃ taṃ
GDhp 142; PDhp 259; Udāna-v 1.34*; Rau 167

[page 043]
                          11. Jarāvagga                 43

aṭṭhīnaṃ nagaraṃ kataṃ maṃsalohitalepanaṃ  /
yattha jarā ca maccu ca māno makkho ca ohito.2  // Dhp_150 //

jīranti ve rājarathā sucittā atho sarīram pi jaraṃ upeti  /
satañ ca dhammo na jaraṃ upeti santo have sabbhi pavedayanti.3  // Dhp_151 //

appassutāyaṃ puriso balivaddo va jīrati,  /
maṃsāni tassa vaḍḍhanti paññā tassa na vaḍḍhati.4  // Dhp_152 //

anekajātisaṃsāraṃ sandhāvissaṃ anibbisaṃ  /
gahakārakaṃ gavesanto, dukkhā jāti punappunaṃ.1  // Dhp_153 //

--------------------------------------------------------------------------
1 a) SST yāni 'māni; C, H, L ava-; b)  Ch alābūn'; eva H, L alābun'; eva
C alāvun'; eva
GDhp 154, 155; a, c-d) Udāna-v 1.5; Rau 167
2 c) SST maccū
GDhp 284; Udāna-v 16.23; Rau 168
3 b) Dhp-a jaram
triṣṭubh. GDhp 160; Udāna-v 1.28
4 b) Ch balibaddo H, L balibaddho; C ends atho sa[
PDhp 209

[page 044]
44                            Dhammapada

gahakāraka diṭṭḥo si puna gehaṃ na kāhasi,  /
sabbā ete phāsukā bhaggā gahakūṭaṃ visaṃkhitaṃ,  /
visaṃkhāragataṃ cittaṃ taṇhānaṃ khayam ajjhagā.2  // Dhp_154 //

acaritvā brahmacariyaṃ aladdhā yobbane dhanaṃ  /
jiṇṇakoñcā va jhāyanti khīṇamacche va pallale.3  // Dhp_155 //

acaritvā brahmacariyaṃ aladdhā yobbane dhanaṃ  /
senti cāpātikhīṇā va purāṇāni anutthunaṃ.4  // Dhp_156 //

                         Jarāvaggo ekādasamo

--------------------------------------------------------------------------
1 a) L saṅsāraṃ; c) Ch -kāraṃ
Udāna-v 31.6
2 a) H -kālaka;  c) Dhp-a, J, SST te; d) Ch, J visaṅkhataṃ Dhp-a, SST
visaṅkhitaṃ H visaṃkhātaṃ L visaṃkhataṃ; e) Ch, H, J, SST
visaṅkhāra-; f) L ajjhagā ti
Udāna-v 31.7
3 a) Faus -caryaṃ
GDhp 139a; PDhp 229; Udāna-v 17.3
4 a) Faus -caryaṃ; c) J cāpātikhinnā; d) H anuthunan ti L anutthunan ti
GDhp 139B; PDhp 230; Udāna-v 17.4

[page 045]
                                 45
                             12. Attavagga
attānañ ce piyaṃ jaññā rakkheyya naṃ surakkhitaṃ,  /
tiṇṇaṃ aññataraṃ yāmaṃ paṭijaggeyya paṇḍito.1  // Dhp_157 //

attānam eva paṭhamaṃ patirūpe nivesaye,  /
ath'; aññam anusāseyya, na kilisseyya paṇḍito.2  // Dhp_158 //

attānañ ce tathā kayirā yath'; aññam anusāsati  /
sudanto vata dametha, attā hi kira duddamo.3  // Dhp_159 //

attā hi attano nātho, ko hi nātho paro siyā;  /
attanā hi sudantena nāthaṃ labhati dullabhaṃ.4  // Dhp_160 //

attanā va kataṃ pāpaṃ attajaṃ attasambhavaṃ  /

--------------------------------------------------------------------------
1 c) H, J, L tiṇṇam a-
PDhp 312; a-b) 311 a-b; Udāna-v 5.15 a-b, e-f
2 GDhp 227; PDhp 317; Udāna-v 23.7*; Rau 168
3 a) Faus kayrā; b) Ch yathāññaṃ H athaññam; c) J dhammetha
PDhp 318; Udāna-v 23.8
4 c) L attā hi
PDhp 321; Udāna-v 23.11; Rau 168

[page 046]
46                            Dhammapada
abhimatthati dummedhaṃ vajiraṃ v'; amhamayaṃ maṇiṃ.1  // Dhp_161 //

yassa accantadussīlyaṃ māluvā sālam iv'; otataṃ  /
karoti so tath'; attānaṃ yathā naṃ icchatī diso.2  // Dhp_162 //

sukarāni asādhūni attano ahitāni ca,  /
yaṃ ve hitañ ca sādhuñ ca taṃ ve paramadukkaraṃ.3  // Dhp_163 //

yo sāsanaṃ arahataṃ ariyānaṃ dhammajīvinaṃ  /
paṭikkosati dummedho diṭṭhiṃ nissāya pāpikaṃ  /
phalāni kaṭṭhakasseva attaghaññāya phallati.4  // Dhp_164 //


--------------------------------------------------------------------------
1 a) Ch hi; c) H abhimaddati L abhimathati SST abhimanthati; d) Faus
vajraṃ L vajira-; Ch, J, SST asmamayaṃ L -vhamayaṃ; L reads
161b-162b twice by dittography, With the same variants as given
PDhp 307; a) Udāna-v 28.11; c-d) 28.12
2 b) Faus mālvā;  Ch, L, SST iv'; otthataṃ H iv'; otthitaṃ; c) SST tathā 
'ttānaṃ; d) Dhp-a icchati
GDhp 330; PDhp 306; Udāna-v 11.10
3 c) J sādhuṃ
GDhp 264; PDhp 167; a-b) 168 a-b; Udāna-v 28.16
4 b) Faus aryānaṃ; e) H, L kaṇṭhakasseva [read kaṇṭaka (With PDhp) ? cf.
Rau, 169 and CPD s.v. 1kaṭṭhaka, Rem.]; f) Ch -ghātāya
GDhp 258; PDhp 315; a-d) 314 a-d; Udāna-v 8.7

[page 047]
                             12. Attavagga              47
attanā va kataṃ pāpaṃ attanā saṃkilissati,  /
attanā akataṃ pāpaṃ attanā va visujjhati,   /
suddhī asuddhī paccattaṃ nāñño aññaṃ visodhaye.1  // Dhp_165 //

attadatthaṃ paratthena bahunā pi na hāpaye,  /
attadattham abhiññāya sadatthapasuto siyā.2  // Dhp_166 //

                         Attavaggo dvādasamo

--------------------------------------------------------------------------
1 a) Ch hi; e) Dhp-a, J suddhi; Ch, Dhp-a, J asuddhi; f) J nāññam añño
PDhp 308; a-d) Udāna-v 28.11; c-d) 28.12 a-b
2 d) H, L siyā ti
GDhp 265; PDhp 325; Udāna-v 23.10; a) Isibhās 35.12

[page 048]
                                  48
                           13. Lokavagga
hīnaṃ dhammaṃ na seveyya pamādena na saṃvase  /
micchādiṭṭhiṃ na seveyya na siyā lokavaḍḍhano.1  // Dhp_167 //

uttiṭṭhe na-ppamajjeyya dhammaṃ sucaritaṃ care,  /
dhammacārī sukhaṃ seti asmiṃ loke paramhi ca.2  // Dhp_168 //

dhammaṃ care sucaritaṃ na naṃ duccaritaṃ care,  /
dhammacārī sukhaṃ seti asmiṃ loke paramhi ca.3  // Dhp_169 //

yathā bubbulakaṃ passe yathā passe marīcikaṃ  /
evaṃ lokaṃ avekkhantaṃ maccurājā na passati.4  // Dhp_170 //


--------------------------------------------------------------------------
1 d) Faus, Dhp-a, J -vaddhano L -vaḍhano  (cf. Rau 167 and H. Luders,
Beobachtungen pp. 25 foll., esp. p. 26 note 1) 
GDhp 121; PDhp 31; Udāna-v 4.8; Rau 169
2 a) H udiṭṭhe
GDhp 110; PDhp 27; Udāna-v 4.35*
3 a) H, L dhammañ care; b) L taṃ for naṃ
GDhp 328; PDhp 224; a-b, d) 225 a-b, d; Udāna-v 30.5*
4 a) L omits; Ch, Dhp-a bubbuḷakaṃ
PDhp 258; Udāna-v 27.15*

[page 049]
                           13. Lokavagga                49
etha passath'; imaṃ lokaṃ cittaṃ rājarathūpamaṃ  /
yattha bālā visīdanti, n'; atthi saṅgo vijānataṃ.1  // Dhp_171 //

yo ca pubbe pamajjitvā pacchā so na-ppamajjati  /
so 'maṃ lokaṃ pabhāseti abbhā mutto va candimā.2  // Dhp_172 //

yassa pāpaṃ kataṃ kammaṃ kusalena pithīyati  /
so 'maṃ lokaṃ pabhāseti abbhā mutto va candimā.3  // Dhp_173 //

andhabhūto ayaṃ loko tanuk'; ettha vipassati,  /
sakunto jālamutto va appo saggāya gacchati.4  // Dhp_174 //

haṃsādiccapathe yanti ākāse yanti iddhiyā  /
nīyanti dhīrā lokamhā jetvā Māraṃ savāhanaṃ.1  // Dhp_175 //

--------------------------------------------------------------------------
1 d) H saṃgo L sago
Udāna-v 27.17*
2 c) Dhp-a, J, SST so imaṃ
GDhp 122; PDhp 20; Udāna-v 16.5*
3 b) Ch pidhīyati Dhp-a piṭhīyati; c) Dhp-a, J, SST so imaṃ 
Udāna-v 16.9*
4 c) Ch sakuṇo; d) L saggā pesakāradhītāya ga- (pesakāradhītā inserted
from Dhp-a III 170,19 ad Dhp 174) SST ssaggāya
Udāna-v 27.5

[page 050]
50                            Dhammapada

ekaṃ dhammaṃ atītassa musāvādissa jantuno  /
vitiṇṇaparalokassa n'; atthi pāpaṃ akāriyaṃ.2  // Dhp_176 //

na ve kadariyā devalokaṃ vajanti bālā have na-ppasaṃsanti dānaṃ,  /
dhīro ca dānaṃ anumodamāno ten'; eva so hoti sukhī parattha.3  // Dhp_177 //

pathavyā ekarajjena saggassa gamanena vā  /
sabbalokādhipaccena sotāpattiphalaṃ varaṃ.4  // Dhp_178 //

                         Lokavaggo terasamo

--------------------------------------------------------------------------
1 a) Dhp-a, H, L haṃsā ā-; c) J niyyanti; d) J jitvā; Ch savāhiniṃ J, SST
savāhiṇiṃ
PDhp 232; Udāna-v 17.2
2 d) L akariyaṃ
PDhp 297; Udāna-v 9.1
3 a) Faus [ve]; Faus kadaryā H kadariyaṃ; H vijjanti
triṣṭubh. PDhp 293; Udāna-v 10.2
4 a) H, L pathabyā; d) H, L varan ti
b, d) PDhp 338 b,d

[page 051]
                                  51
                          14. Buddhavagga
yassa jitaṃ nāvajīyati jitaṃ assa no yāti koci loke,  /
tam buddham anantagocaraṃ apadaṃ kena padena nessatha.1  // Dhp_179 //

yassa jālinī visattikā taṇhā n'; atthi kuhiñci netave  /
tam buddham anantagocaraṃ apadaṃ kena padena nessatha.2  // Dhp_180 //

ye jhānapasutā dhīrā nekkhammūpasame ratā  /
devāpi tesaṃ pihayanti sambuddhānaṃ satīmataṃ.3  // Dhp_181 //

kiccho manussapaṭilābho kicchaṃ maccāna jīvitaṃ,  /

--------------------------------------------------------------------------
1 b) H, J, SST jitam; Dhp-a noyāti (one word; cf. CPD s.v. oyāti); c) Ch,
Dhp-a, H, L taṃ; Dhp-a buddhaṃ         
acd vaitālīya; b aupacchandasaka. PDhp 276; Udāna-v 29.52*
2 c) Ch, Dhp-a, H, L taṃ; Dhp-a buddhaṃ
vaitālīya. PDhp 277; Udāna-v 29.53*
3 c) Faus pihenti
PDhp 244; Udāna-v 21.9

[page 052]
52                            Dhammapada
kicchaṃ saddhammasavanaṃ kiccho Buddhānam uppādo.1  // Dhp_182 //

sabbapāpassa akaraṇaṃ kusalassa upasampadā  /
sacittapariyodapanaṃ etaṃ Buddhāna sāsanaṃ.2  // Dhp_183 //

khantī paramaṃ tapo titikkhā, nibbānaṃ paramaṃ vadanti Buddhā,  /
na hi pabbajito parūpaghātī samaṇo hoti paraṃ viheṭhayanto.3  // Dhp_184 //

anupavādo anupaghāto pātimokkhe ca saṃvaro  /
mattaññutā ca bhattasmiṃ pantañ ca sayanāsanaṃ  /
adhicitte ca āyogo etaṃ Buddhāna sāsanaṃ.1  // Dhp_185 //

--------------------------------------------------------------------------
1 b) H, L maccānaṃ; c) Ch -ssavanaṃ SST  -savaṇaṃ; d) Dhp-a
Buddhānaṃ H, L Buddhanaṃ
GDhp 263; PDhp 334
2 a) Faus sabbapāpass'; a- L sabbapassa a-; b) Faus kusalass'; ūpa-; c)
Faus -paryodapanaṃ H sacittamapari-; d) SST etam 
PDhp 357; Udāna-v 28.1*; Isibhās 38.4d
3 b) J, SST nibbāṇaṃ; c) L -ghāṭi; d) H samaraṇo; L vihetayanto
aupacchandasaka. PDhp 239; Udāna-v 26.2

[page 053]
                          14. Buddhavagga               53

na kahāpaṇavassena titti kāmesu vijjati,  /
"appassādā dukhā kāmā" iti viññāya paṇḍito,2  // Dhp_186 //

api dibbesu kāmesu ratiṃ so nādhigacchati,  /
taṇhakkhayarato hoti sammāsambuddhasāvako.3  // Dhp_187 //

bahuṃ ve saraṇaṃ yanti pabbatāni vanāni ca  /
ārāmarukkhacetyāni manussā bhayatajjitā,4  // Dhp_188 //

n'; etaṃ kho saraṇaṃ khemaṃ, n'; etaṃ saraṇam uttamaṃ,  /
n'; etaṃ saraṇaṃ āgamma, sabbadukkhā pamuccati.1  // Dhp_189 //

--------------------------------------------------------------------------
1 a) Ch, Dhp-a, J, SST anūpa- anūpa-; F -ghāṭo; d) SST panthaṃ; e) H
ayogo; f) SST etam; Dhp-a Buddhānaṃ
Udāna-v 31.50*; Rau 169; b) Sn 338b; Utt 15.4d; f) Isibhās 38.4d
2 PDhp 145; Udāna-v 2.17
3 b) H nādhigacchanti; c) F taṇhākkhaya-
PDhp 146; Udāna-v 2.18*
4 a) F bahū ve H, J bahu saraṇaṃ; b) H pabbajitam (!); d) H -tajitāni
PDhp 216; Udāna-v 27.31; b) Dasav 7.26b = 30b

[page 054]
54                            Dhammapada

yo ca Buddhañ ca Dhammañ ca Saṃghañ ca saraṇaṃ gato  /
cattāri ariyasaccāni sammapaññāya passati:2  // Dhp_190 //

dukkhaṃ dukkhasamuppādaṃ dukkhassa ca atikkamaṃ  /
ariyañ c'; aṭṭhaṅgikaṃ maggaṃ dukkhūpasamagāminaṃ.3  // Dhp_191 //

etaṃ kho saraṇaṃ khemaṃ etaṃ saraṇam uttamaṃ  /
etaṃ saraṇaṃ āgamma sabbadukkhā pamuccati.4  // Dhp_192 //


--------------------------------------------------------------------------
1 b) Dhp-a saraṇaṃ; c) Ch, F, H, J, SST saraṇam ā-
PDhp 217; Udāna-v 27.32*; d) Utt (ed. Charpentier) 6.8d [pamuccai] =
Isibhās 17.1d; Sūy 1,1,1,19d = Utt (ed. Puṇyavijaya / Bhojak) 6.8d
[vimuccai]
2 b) F Saṅghañ ca; H saraṇaṅ gato; c) Faus arya ; d) Ch, Dhp-a, J, SST
-ppaññāya
PDhp 218; Udāna-v 27.33 [*]
3 c) Ch ariyaṃ c'; F ariyaṭṭhaṃgika(ṃ) Faus aryañ H ariyatthaṅgikaṃ
Udāna-v 27.34; d) GDhp 247
4 c) Ch, F, H, J, SST saraṇam ā-
PDhp 219; Udāna-v 27.35*; d) cf. 189d

[page 055]
                          14. Buddhavagga               55
dullabho purisājañño na so sabbattha jāyati,  /
yattha so jāyatī dhīro taṃ kulaṃ sukham edhati.1  // Dhp_193 //

sukho Buddhānaṃ uppādo sukhā saddhammadesanā  /
sukhā saṃghassa sāmaggī samaggānaṃ tapo sukho.2  // Dhp_194 //

pūjārahe pūjayato Buddhe yadi va sāvake  /
papañcasamatikkante tiṇṇasokapariddave,  // Dhp_195 //
te tādise pūjayato nibbute akutobhaye  /
na sakkā puññaṃ saṃkhātuṃ im'; ettam api kenaci.3 ḥ4 ḥ5  // Dhp_196 //

                        Buddhavaggo cuddasamo

                         Paṭhamakabhāṇavāraṃ


--------------------------------------------------------------------------
1 a) H puriso jañño; c) J jāyati
GDhp 173; PDhp 79; Udāna-v 30.27
2 a) Ch Buddhānam upp-; c) J, SST saṅghassa; J sāmaggi 
PDhp 68; Udāna-v 30.22
3 b) L bhayaṃ; c) Dhp-a puñña; Ch, J saṅkhātuṃ H, L saṅkhatuṃ; d) H
imetāmapi; H, L kenacī ti Ee [Narada, Calcutta 1952] iti kenaci (cf. Rau 169)
4 L cuddamo
5 H, L om.

[page 056]
                                  56
                            15. Sukhavagga
susukhaṃ vata jīvāma verinesu averino,  /
verinesu manussesu viharāma averino.1  // Dhp_197 //

susukhaṃ vata jīvāma āturesu anāturā,  /
āturesu manussesu viharāma anāturā.2  // Dhp_198 //

susukhaṃ vata jīvāma ussukesu anussukā,  /
ussukesu manussesu viharāma anussukā.3  // Dhp_199 //

susukhaṃ vata jīvāma yesan no n'; atthi kiñcanaṃ,  /
pītibhakkhā bhavissāma devā ābhassarā yathā.4  // Dhp_200 //


--------------------------------------------------------------------------
1 GDhp 166; PDhp 255; Udāna-v 30.47*; a) Utt 9.14a 
2 a) H jivoma; d) H vihārāma
Udāna-v 30,45*; a) Utt 9.14a 
3 b) L omits; d) H vihārāma
GDhp 165; PDhp 256; Udāna-v 30.43*; a) Utt 9.14a
4 b) Ch, J yesaṃ
GDhp 168; a-b) PDhp 258 a-b; Udāna-v 30.49*; Rau 169; Utt 9.14ab

[page 057]
                            15. Sukhavagga              57
jayaṃ veraṃ pasavati dukkhaṃ seti parājito,  /
upasanto sukhaṃ seti hitvā jayaparājayaṃ.1  // Dhp_201 //

n'; atthi rāgasamo aggi, n'; atthi dosasamo kali,  /
n'; atthi khandhādisā dukkhā, n'; atthi santiparaṃ sukhaṃ.2  // Dhp_202 //

jighacchāparamā rogā, saṃkhārā paramā dukhā,  /
etaṃ ñatvā yathābhūtaṃ nibbānaṃ paramaṃ sukhaṃ.3  // Dhp_203 //

ārogyaparamā lābhā, santuṭṭhiparamaṃ dhanaṃ,  /
vissāsaparamā ñātī, nibbānaṃ paramaṃ sukhaṃ.4  // Dhp_204 //


--------------------------------------------------------------------------
1 GDhp 180; PDhp 81; Udāna-v 30.1*
2 b) Dhp-a kalī H kālī; c) Ch, J khandhasamā H khandhāsamo L
kandhāsamā 
Rau 169
3 b) Ch, D, H, J, SST saṅkh-; d) J nibbāṇaparamaṃ SST nibbāṇaṃ
GDhp 163; PDhp 75; Udāna-v 26.7*
4 a) L ārogyaparā; b) Faus santuṭṭhī; c) H visāsā D vissāsā; Ch, Dhp-a
ñāti; d) J nibbāṇaparamaṃ SST nibbāṇaṃ
GDhp 162; PDhp 76; Udāna-v 26.6; Rau 170

[page 058]
58                            Dhammapada
pavivekarasaṃ pītvā rasaṃ upasamassa ca  /
niddaro hoti nippāpo dhammapītirasaṃ pivaṃ.1  // Dhp_205 //

sādhu dassanam ariyānaṃ sannivāso sadā sukho,  /
adassanena bālānaṃ niccam eva sukhī siyā.2  // Dhp_206 //

bālasaṅgatacārī hi dīgham addhāna socati,  /
dukkho bālehi saṃvāso amitteneva sabbadā,  /
dhīro ca sukhasaṃvāso ñātīnaṃ va samāgamo.3  // Dhp_207 //

dhīrañ ca paññañ ca bahussutañ ca dhoreyyasīlaṃ vatavantam āriyaṃ  /
taṃ tādisaṃ sappurisaṃ sumedhaṃ bhajetha nakkhattapathaṃ va candimā.1  // Dhp_208 //

--------------------------------------------------------------------------
1 a) Ch pitvā D pivitvā; d) J pibaṃ
Udāna-v 28.5
2 a) D, L, SST sāhu; Faus aryānaṃ 
GDhp 175; PDhp 69; Udāna-v 30.25
3 a) Dhp-a -saṃgata- L -saṅgāta-; b) D, H, J, L digham; d) L ametteneva;
e) for dhīro read dhīre (see Kasussyntax 160); f) H ñāti va
GDhp 176; PDhp 70; Udāna-v 30.26*
    tasmā hi:
D om. hi

[page 059]
                            15. Sukhavagga              59

                        Sukhavaggo pannarasamo

--------------------------------------------------------------------------
1 a) Dhp-a -ssutaṃ ca; b) read dhoreyya With D, H, L for dhorayha- of
eds (cf. Mittelindisch  149); D, H, L -sīla-; D SST -vatavantam a- H,
L -patavantam ā-
ac triṣṭubh; bd jagatī. GDhp 177; PDhp 71; Udāna-v [25.25]

[page 060]
                                  60
                            16. Piyavagga
ayoge yuñjaṃ attānaṃ yogasmiñ ca ayojayaṃ  /
atthaṃ hitvā piyaggāhī pihet'; attānuyoginaṃ.1  // Dhp_209 //

mā piyehi samāgañchi appiyehi kudācanaṃ,  /
piyānaṃ adassanaṃ dukkhaṃ appiyānañ ca dassanaṃ.2  // Dhp_210 //

tasmā piyaṃ na kayirātha piyāpāyo hi pāpako,  /
ganthā tesaṃ na vijjanti yesaṃ n'; atthi piyāppiyam.3  // Dhp_211 //

piyato jāyatī soko piyato jāyatī bhayaṃ,  /
piyato vippamuttassa n'; atthi soko kuto bhayaṃ.1  // Dhp_212 //

--------------------------------------------------------------------------
1 a) Ch, D, H, J, L yuñjam a-; b) D yogasmiṃñ (!) ca H, L yogasmi ca; D
ayojanaṃ; d) H attānaṃ mayoginaṃ 
GDhp 266; PDhp 173; Udāna-v 5.9
2 a) D samāgacchi; c) Faus piyān'; [read piyānam m.c. ? cf. 333d]; d) D
appiyānaṃñ (!) ca
PDhp 73; Udāna-v 5. 5; Rau 170
3 a) Faus kayrātha c) H gaṇṭhā
PDhp 74; Udāna-v 5.8

[page 061]
                            16. Piyavagga               61

pemato jāyatī soko pemato jāyatī bhayaṃ,  /
pemato vippamuttassa n'; atthi soko kuto bhayaṃ.2  // Dhp_213 //

ratiyā jāyatī soko ratiyā jāyatī bhayaṃ,  /
ratiyā vippamuttassa n'; atthi soko kuto bhayaṃ.3  // Dhp_214 //

kāmato jāyatī soko kāmato jāyatī bhayaṃ,  /
kāmato vippamuttassa n'; atthi soko kuto bhayaṃ.4  // Dhp_215 //

taṇhāya jāyatī soko taṇhāya jāyatī bhayaṃ,  /
taṇhāya vippamuttassa n'; atthi soko kuto bhayaṃ.5  // Dhp_216 //


--------------------------------------------------------------------------
1 ab) D, H, L jāyate 
PDhp 72; Udāna-v 5.1*
2 ab) D, H, L jāyate 
Udāna-v [2.2-3]; [5.1]*
3 ab) D, H, L jāyate; abc) D rattiyā
Udāna-v 2.3*
4 ab) D, H, L jāyate 
Udāna-v 2.2*
5 ab) D, H, L jāyate 
Udāna-v [2.2-3]; [5. 1]*

[page 062]
62                            Dhammapada
sīladassanasampannaṃ dhammaṭṭhaṃ saccavādinaṃ  /
attano kamma kubbānaṃ taṃ jano kurute piyaṃ.1  // Dhp_217 //

chandajāto anakkhāte manasā ca phuṭo siyā  /
kāmesu ca appaṭibaddhacitto uddhaṃsoto ti vuccati.2  // Dhp_218 //

cirappavāsiṃ purisaṃ dūrato sotthim āgataṃ     /
ñātimittā suhajjā ca abhinandanti āgataṃ.3  // Dhp_219 //

tath'; eva katapuññam pi asmā lokā paraṃ gataṃ  /
puññāni paṭigaṇhanti piyaṃ ñātīva āgataṃ.4 ḥ5  // Dhp_220 //

                          Piyavaggo soḷasamo


--------------------------------------------------------------------------
1 b) Ch, J, SST -vedinaṃ H, L -vādinnaṃ; d) D, H, L tañ jano
GDhp 322; b-d) PDhp 294; Udāna-v [5.24]
2 a) L anakkhāto; c) H omits ca
Udāna-v 2.9
3 Udāna-v 5.20
4 a) H, L -puññam hi D -puññaṃ hi; c) Faus, J, L pati-; d) H piyaṃ yāva
(N. Thai pronunciation y = ñ; tī omitted) āgatan ti; L āgantan ti
Udāna-v 5.21
5 H sorasamo

[page 063]
                                  63
                            17. Kodhavagga
kodhaṃ jahe vippajaheyya mānaṃ saññojanaṃ sabbam atikkameyya  /
taṃ nāmarūpasmim asajjamānaṃ akiñcanaṃ nānupatanti dukkhā.1  // Dhp_221 //

yo ve uppatitaṃ kodhaṃ rathaṃ bhantaṃ va dhāraye  /
tam ahaṃ sārathiṃ brūmi, rasmiggāho itaro jano.2  // Dhp_222 //

akkodhena jine kodhaṃ asādhuṃ sādhunā jine,  /
jine kadariyaṃ dānena saccenālikavādinaṃ.3  // Dhp_223 //

saccam bhaṇe na kujjheyya dajjā appasmi yācito  /
etehi tīhi ṭhānehi gacche devāna santike.1  // Dhp_224 //

--------------------------------------------------------------------------
1 a) Dhp-a kodhañ; b) Ch, D saṃyojanaṃ; Dhp-a sabbaṃ; H aṭi-; c) L tan
nāma-; D, Dhp-a, SST -asmiṃ a- H, J, L -asmi a-; d) H akiñcānānupa-
L akiñcanaṃ nupa-
triṣṭubh. GDhp 274; PDhp 238; Udāna-v 20.1
2 b) D vāraye d) D rasmiṃ kaho; Faus 'taro
GDhp 275; Udāna-v 20.22; Rau 170
3 c) C kaddariyaṃ Faus kadaryaṃ; d) C, J saccena alikavādinā ti Dhp-a
saccena alīka-
GDhp 280; Udāna-v 20.19; Rau 170

[page 064]
64                            Dhammapada

ahiṃsakā ye munayo niccaṃ kāyena saṃvutā  /
te yanti accutaṃ ṭhānaṃ yattha gantvā na socare.2  // Dhp_225 //

sadā jāgaramānānaṃ ahorattānusikkhinaṃ  /
nibbānaṃ adhimuttānaṃ atthaṃ gacchanti āsavā.3  // Dhp_226 //

porāṇam etaṃ Atula n'; etaṃ ajjatanām iva:  /
nindanti tuṇhiṃ āsīnaṃ nindanti bahubhāṇinaṃ  /
mitabhāṇinam pi nindanti, n'; atthi loke anindito.4  // Dhp_227 //


--------------------------------------------------------------------------
1 a) H, L saccaṃ; b) Ch appam pi Dhp-a appasmiṃ J dajjāppasmim pi
SST 'ppasmim pi yāc- [Rau 171 suggests reading dajjā 'ppasmā pi
yācito; cf. Brough, GDhp p. 262]; d) H devānaṃ
GDhp 281; PDhp 292; Udāna-v 20.16; c) Sūy 1,1,4,12a
2 a) H -kāyā mun-
PDhp 240; Udāna-v 7.7*
3 c) J, SST nibbāṇaṃ
PDhp 269; Udāna-v 15.8
4 a) SST etam; H atura L ātulyaṃ; b) H ne ajjatanam iva; c) Ch, Dhp-a,
H, J, SST tuṇhim ā-; e) Ch -bhāṇiṃ H -bhaninaṃ J -bhāṇim L
mattabhāṇ- [Rau 171 suggests reading -bhāṇim, probably m.c., but for
resolution of the 1st syllable see Warder  244]
GDhp 237; PDhp 283; c-f) Udāna-v 29.45; Rau 171

[page 065]
                            17. Kodhavagga              65
na cāhu na ca bhavissati na c'; etarahi vijjati  /
ekantaṃ nindito poso ekantaṃ vā pasaṃsito.1  // Dhp_228 //

yañ ce viññū pasaṃsanti anuvicca suve suve  /
acchiddavuttiṃ medhāviṃ paññāsīlasamāhitaṃ.2  // Dhp_229 //

nekkhaṃ jambonadasseva ko taṃ ninditum arahati,  /
devā pi naṃ pasaṃsanti, Brahmunā pi pasaṃsito.3  // Dhp_230 //

kāyappakopaṃ rakkheyya kāyena saṃvuto siyā,  /
kāyaduccaritaṃ hitvā kāyena sucaritaṃ care.4  // Dhp_231 //

vacīpakopaṃ rakkheyya vācāya saṃvuto siyā,  /
vacīduccaritaṃ hitvā vācāya sucaritaṃ care.5  // Dhp_232 //


--------------------------------------------------------------------------
1 a) Faus hessati
GDhp 240; PDhp 284; Udāna-v 29.46 c-d, a-b*
2 a) Ch yaṃ
GDhp 241; PDhp 286;  a-b) Udāna-v 29.47 a-b; c-d) 29.48 a-b
3 a) Ch nikkhaṃ; L jambū-; b) H nindito-m-a-
GDhp 242; PDhp 287; a-b) Udāna-v 22.11 c-d*; 29.48 c-d*
4 PDhp 279; Udāna-v 7.1*
5 PDhp 280; Udāna-v 7.2

[page 066]
66                            Dhammapada
manopakopaṃ rakkheyya manasā saṃvuto siyā,  /
manoduccaritaṃ hitvā manasā sucaritaṃ care.1  // Dhp_233 //

kāyena saṃvutā dhīrā atho vācāya saṃvutā  /
manasā saṃvutā dhīrā te ve suparisaṃvutā.2  // Dhp_234 //

                        Kodhavaggo sattarasamo

--------------------------------------------------------------------------
1 PDhp 281; Udāna-v 7.3*
2 GDhp 51; PDhp 282; Udāna-v 7.10 a-d

[page 067]
                                  67
                             18. Malavagga
paṇḍupalāso va dāni si Yamapurisā pi ca taṃ upaṭṭhitā,  /
uyyogamukhe ca tiṭṭhasi pātheyyam pi ca te na vijjati.1  // Dhp_235 //

so karohi dīpam attano khippaṃ vāyama paṇḍito bhava,  /
niddhantamalo anaṅgaṇo dibbaṃ ariyabhūmim ehisi.2  // Dhp_236 //

upanītavayo va dāni si sampayāto si Yamassa santike,  /
vāso pi ca te n'; atthi antarā pātheyyam pi ca te na vijjati.3  // Dhp_237 //

so karohi dīpam attano khippaṃ vāyama paṇḍito bhava,  /

--------------------------------------------------------------------------
1 b) Ch te; c) L uññoga- [N. Thai pronunciation ñ = y]
vaitālīya. PDhp 161 
2 d) Ch -bhūmiṃ upehisi [read āriya- m.c. ?]
vaitālīya. a, c) Udāna-v 16.3 b, e; c-d) PDhp 162 c-d 
3 a) Ch, SST ca; c) Ch omits pi ca; d) Ch pātheyyaṃ
vaitālīya.

[page 068]
68                            Dhammapada
niddhantamalo anaṅgaṇo na punaṃ jātijaraṃ upehisi.1  // Dhp_238 //

anupubbena medhāvī thokathokaṃ khaṇe khaṇe  /
kammāro rajatasseva niddhame malam attano.2  // Dhp_239 //

ayasā va malaṃ samuṭṭhitaṃ taduṭṭhāya tam eva khādati  /
evaṃ atidhonacārinaṃ sakakammāni nayanti duggatiṃ.3  // Dhp_240 //

asajjhāyamalā mantā, anuṭṭhānamalā gharā,  /
malaṃ vaṇṇassa kosajjaṃ, pamādo rakkhato malaṃ.4  // Dhp_241 //


--------------------------------------------------------------------------
1 d) Ch, Dhp-a, J, SST puna
vaitālīya. c) PDhp 162 c; a, c-d) Udāna-v 16.3 b, e-f
2 b) H, L thokaṃ thokaṃ
PDhp 163; Udāna-v 2.10*
3 d) Ch, Dhp-a, H, L sāni kammāni
vaitālīya. PDhp 160; Udāna-v 9.19
4 b) H anuṭṭhāyamalaṃ; d) L rakkhi malaṃ
PDhp 157; Rau 171

[page 069]
                             18. Malavagga              69
mal'; itthiyā duccaritaṃ, maccheraṃ dadato malaṃ,  /
malā ve pāpakā dhammā asmiṃ loke paramhi ca.1  // Dhp_242 //

tato malā malataraṃ avijjā paramaṃ malaṃ,  /
etaṃ malaṃ pahatvāna nimmalā hotha bhikkhavo.2  // Dhp_243 //

sujīvaṃ ahirīkena kākasūrena dhaṃsinā  /
pakkhandinā pagabbhena saṃkiliṭṭhena jīvitaṃ.3  // Dhp_244 //

hirīmatā ca dujjīvaṃ niccaṃ sucigavesinā  /
alīnen'; appagabbhena suddhājīvena passatā.4  // Dhp_245 //

yo pāṇaṃ atimāpeti musāvādañ ca bhāsati  /
loke adinnaṃ ādiyati paradārañ ca gacchati,5  // Dhp_246 //


--------------------------------------------------------------------------
1 PDhp 158; d) Udāna-v 14.1
2 c) SST etam; H, L pahantvāna
PDhp 159
3 a) L omits sujīvaṃ; Ch, Dhp-a, SST ahirikena; d) SST saṅkil-
GDhp 221; PDhp 164; Udāna-v 27.3
4 a) J hirimatā; c) J alīnenāpa-; d) H pasutā
GDhp 222; PDhp 165; Udāna-v 27.4
5 a) Ch, H, J, L pāṇam ati-; Ch, J, SST atipāteti; b) J -vādaṃ; c) Ch
adinnam ā-; H nādiyati (!); d) H -dāruñ J -dāraṃ

[page 070]
70                            Dhammapada
surāmerayapānañ ca yo naro anuyuñjati  /
idh'; eva-m-eso lokasmiṃ mūlaṃ khanati attano.1  // Dhp_247 //

evaṃ bho purisa jānāhi: pāpadhammā asaññatā,  /
mā taṃ lobho adhammo ca ciraṃ dukkhāya randhayuṃ.2  // Dhp_248 //

dadanti ve yathāsaddhaṃ yathāpasādanaṃ jano,  /
tattha yo maṅku bhavati paresaṃ pānabhojane  /
na so divā vā rattiṃ vā samādhiṃ adhigacchati.3  // Dhp_249 //

yassa c'; etaṃ samucchinnaṃ mūlaghaccaṃ samūhataṃ  /
sa ve divā vā rattiṃ vā samādhiṃ adhigacchati.4  // Dhp_250 //


--------------------------------------------------------------------------
1 a) J -pānaṃ L -mānañ ca; c) J idh'; eva poso; d) Ch, Dhp-a, J, SST
khaṇati
2 a) J evam; Faus posa                             
Rau 171
3 a) Ch, J, SST dadāti; b) H -danañ jano; c) J tattha ve; Dhp-a maṅku
hoti H, L maṃkuko hoti J maṅka yo hoti; f) Ch, L samādhim adhi-
PDhp 327; Udāna-v 10.12
4 d) Ch samādhim a-
PDhp 328; Udāna-v 10.13

[page 071]
                             18. Malavagga              71
n'; atthi rāgasamo aggi n'; atthi dosasamo gaho  /
n'; atthi mohasamaṃ jālaṃ n'; atthi taṇhāsamā nadī.1  // Dhp_251 //

sudassaṃ vajjam aññesaṃ attano pana duddasaṃ,  /
paresaṃ hi so vajjāni opunāti yathā bhusaṃ,  /
attano pana chādeti kaliṃ va kitavā saṭho.2  // Dhp_252 //

paravajjānupassissa niccaṃ ujjhānasaññino  /
āsavā tassa vaḍḍhanti ārā so āsavakkhayā.3  // Dhp_253 //

ākāse ca padaṃ n'; atthi samaṇo n'; atthi bāhiro,  /
papañcābhiratā pajā nippapañcā tathāgatā.4  // Dhp_254 //

ākāse ca padaṃ n'; atthi samaṇo n'; atthi bāhiro  /

--------------------------------------------------------------------------
1 b) H, L gāho; d) H jalam 
Udāna-v 29.37
2 a) SST vajjaṃ; d) Dhp-a, J, SST opuṇāti L onoti (corr. &gt; opanoti); H, L
thusaṃ;  f) H kaḷiṃ; L satho
GDhp 272; PDhp 166; Udāna-v 27.1
3 a) H -passissaṃ L -passisaṃ
GDhp (339); PDhp 268; Udāna-v [27.2]; c-d) 4.19 e-f.
4 a) Ch, L va Dhp-a, J, SST omit ca; b) L samano; Ch, J, SST bāhire 
Udāna-v 29.38

[page 072]
72                            Dhammapada
saṃkhārā sassatā n'; atthi n'; atthi buddhānam iñjitaṃ.1  // Dhp_255 //

                        Malavaggo aṭṭhārasamo

--------------------------------------------------------------------------
1 a) Ch, L va Dhp-a, J, SST omit ca; b) Ch, Dhp-a, J, SST bāhire; c)
Ch, J, SST saṅkhārā; H passatā; d) Dhp-a, J buddhānaṃ; H, L iñjitan
ti
GDhp (183); a-b) Udāna-v 29.38

[page 073]
                                  73
                         19. Dhammaṭṭhavagga
na tena hoti dhammaṭṭho yen'; atthaṃ sahasā naye,  /
yo ca atthaṃ anatthañ ca ubho niccheyya paṇḍito.1  // Dhp_256 //

asāhasena dhammena samena nayatī pare  /
dhammassa gutto medhāvī dhammaṭṭho ti pavuccati.  // Dhp_257 //
na tena paṇḍito hoti yāvatā bahu bhāsati,  /
khemī averī abhayo paṇḍito ti pavuccati.2  // Dhp_258 //

na tāvatā dhammadharo yāvatā bahu bhāsati,  /
yo ca appam pi sutvāna dhammaṃ kāyena passati  /
sa ve dhammadharo hoti yo dhammaṃ na-ppamajjati.3  // Dhp_259 //

na tena thero hoti yen'; assa phalitaṃ siro,  /
paripakko vayo tassa moghajiṇṇo ti vuccati.4  // Dhp_260 //

yamhi saccañ ca dhammo ca ahiṃsā saññamo damo  /
sa ve vantamalo dhīro thero ti pavuccati.1  // Dhp_261 //

--------------------------------------------------------------------------
1 Rau 172
2 d) Udāna-v [4.26]
3 GDhp 114; PDhp 32; Udāna-v 4.21
4 a) Ch, L thero so hoti Faus bhavati; b) Ch, J palitaṃ H, L palisiro            
GDhp 182; Udāna-v 11.11; Rau 172

[page 074]
74                            Dhammapada

na vākkaraṇamattena vaṇṇapokkharatāya vā  /
sādhurūpo naro hoti issukī maccharī saṭho,2  // Dhp_262 //

yassa c'; etaṃ samucchinnaṃ mūlaghaccaṃ samūhataṃ  /
sa vantadoso medhāvī sādhurūpo ti vuccati.3  // Dhp_263 //

na muṇḍakena samaṇo abbato alikaṃ bhaṇaṃ  /
icchālobhasamāpanno samaṇo kiṃ bhavissati,4      // Dhp_264 //

yo ca sameti pāpāni aṇuṃthūlāni sabbaso  /
samitattā hi pāpānaṃ samaṇo ti pavuccati.5  // Dhp_265 //


--------------------------------------------------------------------------
1 a) J saccaṃ; b) Ch, H, J saṃyamo; d) Ch thero iti pa- Dhp-a thero ti
ppa- H, J thero hoti pa- Faus thaviro L so thero         
GDhp 185, (45); a-c) PDhp 289 a-c; b-c) Udāna-v [10.7*]; d) 11.12
2 GDhp 186; PDhp 288; Udāna-v 29.10
3 d) H ti pavuccati
GDhp 187; c) PDhp 289 c; Udāna-v 10.7; 29.9
4 GDhp 188; PDhp 235; Udāna-v 11.13*
5     b) H anuthul-
GDhp 189, (1); PDhp 236; Udāna-v [33.8 c-f*]; b-d) [11.14 d-f*]

[page 075]
                         19. Dhammaṭṭhavagga            75
na tena bhikkhu hoti yāvatā bhikkhate pare,          /
vissaṃ dhammaṃ samādāya bhikkhu hoti na tāvatā,1  // Dhp_266 //

yo 'dha puññañ ca pāpañ ca bāhetvā brahmacariyavā  /
saṃkhāya loke carati sa ve bhikkhū ti vuccati.2  // Dhp_267 //

na monena munī hoti mūḷharūpo aviddasu,  /
yo ca tulaṃ va paggayha varam ādāya paṇḍito3  // Dhp_268 //

pāpāni parivajjeti sa munī tena so muni,  /
yo munāti ubho loke munī tena pavuccati.4  // Dhp_269 //

na tena ariyo hoti yena pāṇāni hiṃsati,  /
ahiṃsā sabbapāṇānaṃ ariyo ti pavuccati.5  // Dhp_270 //


--------------------------------------------------------------------------
1 a) Ch, SST bhikkhu so hoti Dhp-a bhikkhū H, L bhikkhuko; Faus bhavati 
GDhp 67; Udāna-v 32.18
2 b) Dhp-a, H, L bāhitvā; Faus -caryavā; c) Ch, J, SST saṅkhāya
GDhp 68, (1, 183); a-b, d) Udāna-v 32.19*; a) Dasav 4.16a
3 a) J muni; b) L avindasu; c) H turaṃ; d) SST paṇṇito
Rau 172
4 c) SST muṇāti; d) Ch, J muni
a) Udāna-v 28.13, 14d
5 c) Isibhās 45.20

[page 076]
76                            Dhammapada
na sīlabbatamattena bāhusaccena vā puna  /
atha vā samādhilābhena viviccasayanena vā1  // Dhp_271 //

phusāmi nekkhammasukhaṃ aputhujjanasevitaṃ;  /
bhikkhu vissāsa māpādi appatto āsavakkhayaṃ.2  // Dhp_272 //

                     Dhammaṭṭhavaggo ekūnavīsatimo3


--------------------------------------------------------------------------
1 b) H, L bahu-; Ch, H pana; d) Ch, Dhp-a, L vivitta-
GDhp 65; PDhp 271; Udāna-v 32.31
2 d) L appamatto
GDhp 66, (134); PDhp 272; Udāna-v 32.32 c-d, a-b*
3 L ekūṇa-

[page 077]
                                 77
                            20. Maggavagga
maggān'; aṭṭhaṅgiko seṭṭho saccānaṃ caturo padā,  /
virāgo seṭṭho dhammānaṃ dipadānañ ca cakkhumā.1  // Dhp_273 //

es'; eva maggo n'; atth'; añño dassanassa visuddhiyā,  /
etaṃ hi tumhe paṭipajjatha, Mārass'; etaṃ pamohanaṃ.2  // Dhp_274 //

etaṃ hi tumhe paṭipannā dukkhass'; antaṃ karissatha,  /
akkhāto ve mayā maggo aññāya sallasanthanaṃ.3  // Dhp_275 //

tumhehi kiccaṃ ātappaṃ, akkhātāro tathāgatā,  /
paṭipannā pamokkhanti jhāyino Mārabandhanā.1  // Dhp_276 //

--------------------------------------------------------------------------
1 a) H, L aṭṭhaṃgiko; d) J dvipad-
GDhp 109; PDhp 358; Udāna-v 12.4
2 a) J, L, SST eso va; c) Ch etañ hi H etam hi L enaṃ; d) SST
pamocanaṃ
PDhp 360 a-d; a-b) Udāna-v 12.11
3 a) Ch etañ hi; L paṭipanno; c) H akkhato; Ch vo; d) Ch -kantanaṃ H
-saṇṭhānaṃ L -saṇṭhanaṃ
a-b) PDhp 360 e-f; c-d) 359 a-b; c-d) Udāna-v 12.9 a-b; Rau 172

[page 078]
78                            Dhammapada

"sabbe saṃkhārā aniccā" ti yadā paññāya passati  /
atha nibbindatī dukkhe, esa maggo visuddhiyā.2  // Dhp_277 //

"sabbe saṃkhārā dukkhā" ti yadā paññāya passati  /
atha nibbindatī dukkhe, esa maggo visuddhiyā.3  // Dhp_278 //

"sabbe dhammā anattā" ti yadā paññāya passati  /
atha nibbindatī dukkhe, esa maggo visuddhiyā.4  // Dhp_279 //

uṭṭhānakālamhi anuṭṭhahāno yuvā balī ālasiyaṃ upeto  /
saṃsannasaṃkappamano kusīto paññāya maggaṃ alaso na vindati.1  // Dhp_280 //

--------------------------------------------------------------------------
1 a) Ch kiccam ā-; b) L tathāgato
PDhp 359 c-f;  a-b) Udāna-v  [12.9 c-d]; c-d) 6.20; 12.11
2 a) Ch, H, J saṅkhārā; b) Faus [ti]; c) Ch, J nibbindati; d) H es'; eva and
in dittography: esa maggo
GDhp 106; PDhp 373; Udāna-v 12.5*
3 a) Ch, J saṅkhārā; c) Ch nibbindati
GDhp 107; Udāna-v 12.6*
4 c) Ch, J nibbindati
GDhp 108; PDhp 374; Udāna-v 12.8*

[page 079]
                            20. Maggavagga              79

vācānurakkhī manasā susaṃvuto kāyena ca akusalaṃ na kayirā  /
ete tayo kammapathe visodhaye, ārādhaye maggam isippaveditaṃ.2  // Dhp_281 //

yogā ve jāyati bhūrī ayogā bhūrisaṃkhayo  /
etaṃ dvedhāpathaṃ ñatvā bhavāya vibhavāya ca  /
tath'; attānaṃ niveseyya yathā bhūrī pavaḍḍhati.3  // Dhp_282 //

vanaṃ chindatha, mā rukkhaṃ, vanato jāyatī bhayaṃ,  /
chetvā vanaṃ vanathañ ca nibbanā hotha bhikkhavo.1  // Dhp_283 //

--------------------------------------------------------------------------
1 b) Dhp-a ālasiyā H alasiyaṃ (see discussion in CPD s.v. upeta); c) H, L 
sampannaṃ; J, SST  -saṅkappa-
abc triṣṭubh; d jagatī.
GDhp 113; PDhp 30; Udāna-v [31.32]
2 a) H manasā  saṃvuto; d) J maggaṃ
acd jagatī; b  triṣṭubh. PDhp 278; Udāna-v 7.12; c) Utt 24.11c
3 a) Ch, Dhp-a, SST jāyatī H, L jāyate; Ch, J bhūri; b) Ch, J, SST
-saṅkhayo; c) H dhidhā-; L yatvā (N. Thai pronunciation ñ = y); e) Ch
tathāttānaṃ; f) Ch, J, SST bhūri
PDhp 375; Udāna-v [29.40]

[page 080]
80                            Dhammapada

yāvaṃ hi vanatho na chijjati aṇumatto pi narassa nārisu  /
paṭibaddhamano va tāva so vaccho khīrapako va mātari.2  // Dhp_284 //

ucchinda sineham attano kumudaṃ sāradikaṃ va pāṇinā,  /
santimaggam eva brūhaya nibbānaṃ sugatena desitaṃ.3  // Dhp_285 //

idha vassaṃ vasissāmi idha hemantagimhisu  /
iti bālo vicinteti antarāyaṃ na bujjhati.4  // Dhp_286 //


--------------------------------------------------------------------------
1 b) Ch, Dhp-a jāyate H, L jayate; c) H chetvāna; Ch, Dhp-a, H, L vanañ 
ca; H vanatthañ ca L vanaṭṭhañ ca; d) SST nibbaṇā
GDhp 93; PDhp 361; Udāna-v 18.3
2 a) Ch yāva hi Faus [hi] H yāvañ hi J omits hi L yāvam hi; b) SST anu-;
d) L reads va after vaccho; SST khīrapāno
vaitālīya. GDhp 94; PDhp 362; Udāna-v 18.4*
3 c) H bruhiye; d) J, SST nibbāṇaṃ
vaitālīya. GDhp 299; PDhp 363; Udāna-v 18.5; ab) Utt 10.28ab; c) Utt
10.36c
4 b) H hemagimhesu; c) H, L vicintesi
GDhp 333; PDhp 364; Udāna-v 1.38*

[page 081]
                            20. Maggavagga              81
taṃ puttapasusammattaṃ byāsattamanasaṃ naraṃ  /
suttaṃ gāmaṃ mahogho va maccu ādāya gacchati.1  // Dhp_287 //

na santi puttā tāṇāya na pitā na pi bandhavā  /
antakenādhipannassa n'; atthi ñātīsu tāṇatā.2  // Dhp_288 //

etam atthavasaṃ ñatvā paṇḍito sīlasaṃvuto  /
nibbānagamanaṃ maggaṃ khippam eva visodhaye.3  // Dhp_289 //

                         Maggavaggo vīsatimo

--------------------------------------------------------------------------
1 a) H omits putta-; c) Dhp-a vā
GDhp 334; PDhp 365; b-d) 128 b-d; Udāna-v 1.39*; Rau 172 (for Mhbh
-sampannaṃ for -sammattaṃ see Brough, GDhp p. 276)
2 d) J ñātisu
GDhp 261; PDhp 366; Udāna-v 1.40
3 a) H atthaṃ; c) J nibbāṇa-; d) H visodhaye ti
c-d) cf. PDhp 368-69 c-d;  c-d) Udāna-v  6.15

[page 082]
                                   82
                          21. Pakiṇṇakavagga
mattāsukhapariccāgā passe ce vipulaṃ sukhaṃ  /
caje mattāsukhaṃ dhīro sampassaṃ vipulaṃ sukhaṃ.1  // Dhp_290 //

paradukkhūpadhānena yo attano sukham icchati  /
verasaṃsaggasaṃsaṭṭho verā so na pamuccati.2  // Dhp_291 //

yaṃ hi kiccaṃ apaviddhaṃ akiccaṃ pana kayirati  /
unnaḷānaṃ pamattānaṃ tesaṃ vaḍḍhanti āsavā.3  // Dhp_292 //

yesañ ca susamāraddhā niccaṃ kāyagatā sati  /
akiccan te na sevanti kicce sātaccakārino,  /
satānaṃ sampajānānaṃ atthaṃ gacchanti āsavā.1  // Dhp_293 //

--------------------------------------------------------------------------
1 c) H rajje for caje 
GDhp 164; PDhp 77; Udāna-v 30.30
2 a) J -dānena; b) Ch, J, SST omit yo; d) H veravaso; Ch, Dhp-a, H na
parimuccati (perhaps so read; for resolution of the 4th syllable see
Warder  244) L na parimuñcati
GDhp 179; PDhp 117; Udāna-v 30.2
3 a) Dhp-a, H, J add tad after kiccaṃ; H, J apaviṭṭhaṃ; b) Faus kayrati; c)
J, SST unnalānaṃ
GDhp 339; PDhp 266; Udāna-v 4.19 a-d*

[page 083]
                          21. Pakiṇṇakavagga            83

mātaraṃ pitaraṃ hantvā rājāno dve ca khattiye  /
raṭṭhaṃ sānucaraṃ hantvā anīgho yāti brāhmaṇo.2  // Dhp_294 //

mātaraṃ pitaraṃ hantvā rājāno dve ca sotthiye  /
veyyagghapañcamaṃ hantvā anīgho yāti brāhmaṇo.3  // Dhp_295 //

suppabuddhaṃ pabujjhanti sadā Gotamasāvakā  /
yesaṃ divā ca ratto ca niccaṃ Buddhagatā sati.4  // Dhp_296 //

suppabuddhaṃ pabujjhanti sadā Gotamasāvakā  /
yesaṃ divā ca ratto ca niccaṃ Dhammagatā sati.5  // Dhp_297 //

suppabuddhaṃ pabujjhanti sadā Gotamasāvakā  /
yesaṃ divā ca ratto ca niccaṃ Saṃghagatā sati.1  // Dhp_298 //

--------------------------------------------------------------------------
1 c) Ch akiccaṃ; d) H sātaccha-
GDhp 340; PDhp 267; Udāna-v 4.20*
2 GDhp 12; PDhp 47; Udāna-v 29.24; 33.61*; Rau 172 (cf. F. Bernhard:
"Zur Textgeschichte und Interpretation der Strophen Dhammapada 294,
295", in Festschrift fur Wilhelm Eilers, Wiesbaden 1967, pp. 511-26) 
3 a) H hantā; b) J sottiye; c) Ch, Dhp-a veyaggha-
GDhp 12; a-b, d) PDhp 47 a-b, d; a-c) Udāna-v 33.62*; cf. prec.
4 GDhp 100; a-c) PDhp 241 a-c; Udāna-v 15.12*
5 GDhp 101; PDhp 241 a-c; Udāna-v 15.13*

[page 084]
84                            Dhammapada

suppabuddhaṃ pabujjhanti sadā Gotamasāvakā  /
yesaṃ divā ca ratto ca niccaṃ kāyagatā sati.2  // Dhp_299 //

suppabuddhaṃ pabujjhanti sadā Gotamasāvakā  /
yesaṃ divā ca ratto ca ahiṃsāya rato mano.3  // Dhp_300 //

suppabuddhaṃ pabujjhanti sadā Gotamasāvakā  /
yesaṃ divā ca ratto ca bhāvanāya rato mano.4  // Dhp_301 //

duppabbajjaṃ durabhiramaṃ durāvāsā gharā dukhā  /
dukkho 'samānasaṃvāso, dukkhānupatit'; addhagū  /
tasmā na c'; addhagū siyā na ca dukkhānupatito siyā.5  // Dhp_302 //

saddho sīlena sampanno yasobhogasamappito  /
yaṃ yaṃ padesaṃ bhajati tattha tatth'; eva pūjito.1  // Dhp_303 //

--------------------------------------------------------------------------
1 d) J, SST Saṅgha-
GDhp 102; PDhp 241 a-c; Udāna-v 15.14*
2 GDhp 103; PDhp 243; Udāna-v 15.15*
3 GDhp 104; PDhp 241; Udāna-v 15.17*
4 GDhp 105; PDhp 242; Udāna-v 15.25*
5 a) [Rau 172 suggests reading pabbajjaṃ durabhiramaṃ, but cf. GDhp
262]; f) J omits na ca; [Rau 172 suggests omitting siyā, probably m.c.,
but for resolution of the 1st and 4th syllables see Warder  244]
GDhp 262; a-d) Udāna-v 11.8

[page 085]
                          21. Pakiṇṇakavagga            85

dūre santo pakāsenti himavanto va pabbato,  /
asant'; ettha na dissanti rattikhittā yathā sarā.2  // Dhp_304 //

ekāsanaṃ ekaseyyaṃ eko caram atandito  /
eko damayam attānaṃ vanante ramito siyā.3  // Dhp_305 //

                      Pakiṇṇakavaggo ekavīsatimo

--------------------------------------------------------------------------
1 c) H bhijati 
GDhp 323; PDhp 331; a, d) Udāna-v 10.8
2 a) J pakāsanti; b) L himavante; c) H dassanti; d) Ch, J rattiṃ khittā
Udāna-v 29.19
3 d) L siyā ti
GDhp 259; PDhp 313; Udāna-v 23.2

[page 086]
                                  86
                           22. Nirayavagga
abhūtavādī nirayaṃ upeti yo vāpi katvā na karomi c'; āha  /
ubho pi te pecca samā bhavanti nihīnakammā manujā parattha.1  // Dhp_306 //

kāsāvakaṇṭhā bahavo pāpadhammā asaññatā,  /
pāpā pāpehi kammehi nirayaṃ te upapajjare.2  // Dhp_307 //

seyyo ayoguḷo bhutto tatto aggisikhūpamo  /
yañ ce bhuñjeyya dussīlo raṭṭhapiṇḍaṃ asaññato.3  // Dhp_308 //

cattāri ṭhānāni naro pamatto āpajjatī paradārūpasevī:  /
apuññalābhaṃ na nikāmaseyyaṃ nindaṃ tatīyaṃ nirayaṃ catutthaṃ.1  // Dhp_309 //

--------------------------------------------------------------------------
1 a) H, L niriyaṃ; b) J cāpi; Dhp-a, H, J karomī ti cāha L karomi ccāha;
d) SST nihīṇa-
triṣṭubh. GDhp 269; PDhp 114; Udāna-v 8.1; Rau 173
2 b) L asaññitā; d) Faus nirayan L niriyan
PDhp 113; a-c) Udāna-v 11.9
3 d) Ch -piṇḍam
GDhp 331; PDhp 295; Udāna-v 9.2

[page 087]
                           22. Nirayavagga              87

apuññalābho ca gatī ca pāpikā bhītassa bhītāya ratī ca thokikā  /
rājā ca daṇḍaṃ garukaṃ paṇeti, tasmā naro paradāraṃ na seve.2  // Dhp_310 //

kuso yathā duggahīto hatthaṃ evānukantati  /
sāmaññaṃ dupparāmaṭṭhaṃ nirayāy'; upakaḍḍhati.3  // Dhp_311 //

yaṃ kiñci saṭhilaṃ kammaṃ saṃkiliṭṭhañ ca yaṃ vataṃ  /
saṃkassaraṃ brahmacariyaṃ na taṃ hoti mahapphalaṃ.4  // Dhp_312 //


--------------------------------------------------------------------------
1 b) Ch, Dhp-a, J āpajjati H āpajjaneti; d) Dhp-a, J, SST tatiyaṃ 
triṣṭubh. GDhp 270; PDhp 210; Udāna-v 4.14
2 c) L garukam; Faus paneti
ab jagatī; cd triṣṭubh. PDhp 211; Udāna-v 4.15
3 a) Ch, Dhp-a, J, SST -gahito; b) Ch, Dhp-a, J hattham e-; H -kaddhati
L -kaḍhati; c) H, L -matthaṃ; d) Dhp-a nirayāya u- H, L niriyāy'
GDhp 215; PDhp 296; Udāna-v 11.4*
4 a) Ch, Dhp-a, J, SST sithilaṃ H, L siṭhilaṃ; b) Ch, Dhp-a saṃkiliṭṭhañ
H kiliṭṭhañ; c) Ch, J saṅkassaraṃ; Faus -caryaṃ
Udāna-v 11.3

[page 088]
88                            Dhammapada
kayirañ ce kayirāth'; enaṃ daḷham enaṃ parakkame,  /
saṭhilo hi paribbājo bhiyyo ākirate rajaṃ.1  // Dhp_313 //

akataṃ dukkataṃ seyyo pacchā tapati dukkataṃ,  /
katañ ca sukataṃ seyyo yaṃ katvā nānutappati.2  // Dhp_314 //

nagaraṃ yathā paccantaṃ guttaṃ santarabāhiraṃ  /
evaṃ gopetha attānaṃ, khaṇo ve mā upaccagā,  /
khaṇātītā hi socanti nirayamhi samappitā.3  // Dhp_315 //

alajjitāye lajjanti lajjitāye na lajjare  /
micchādiṭṭhisamādānā sattā gacchanti duggatiṃ.4  // Dhp_316 //


--------------------------------------------------------------------------
1 a) Ch, H, J, SST kayirā ce L kayira ce; Faus kayrāth'; c) Ch, SST
sithilo H, L siṭhilo J sathilo
Udāna-v 11.2
2 a) Ch, H, L dukkaṭaṃ; b) Ch dukkaṭaṃ; c) J kataṃ
GDhp 337; a-b) PDhp 100 a-b; a-b) Udāna-v 29.41 a-b; c-d) 29.42 a-
b*
3 a) H yathā nagaraṃ; d) Ch, J vo; f) H, L niriyamhi
GDhp 131; PDhp 234; (c-f) 201 c-f; a-b) Udāna-v 5.16 c-d; c-f) 5.17
a-d; d-f) 3.14 d-f
4 b) L na lajjanti
GDhp 273; PDhp 169 a-b, e-f; Udāna-v 16.4 a-b, e-f

[page 089]
                           22. Nirayavagga              89
abhaye bhayadassino bhaye cābhayadassino  /
micchādiṭṭhisamādānā sattā gacchanti duggatiṃ.1  // Dhp_317 //

avajje vajjamatino vajje cāvajjadassino  /
micchādiṭṭhisamādānā sattā gacchanti duggatiṃ.2  // Dhp_318 //

vajjañ ca vajjato ñatvā avajjañ ca avajjato  /
sammādiṭṭhisamādānā sattā gacchanti suggatiṃ.3 ḥ4  // Dhp_319 //

                        Nirayavaggo dvavīsatimo


--------------------------------------------------------------------------
1 b) Dhp-a, H, L ca abhaya-
GDhp 273; PDhp 169 c-f; Udāna-v 16.4 c-f
2 a) H vajjadassino L vajjāmatino; b) Dhp-a, H, L ca avajja-
PDhp 170; c-d) Udāna-v 16.4 e-f
3 c-d) Udāna-v 16.4 e-f
4 H, L niriya-

[page 090]
                                 90
                           23. Nāgavagga
ahaṃ nāgo va saṃgāme cāpāto patitaṃ saraṃ  /
ativākyaṃ titikkhissaṃ dussīlo hi bahujjano.1  // Dhp_320 //

dantaṃ nayanti samitiṃ dantaṃ rājābhirūhati  /
danto seṭṭho manussesu yo 'tivākyaṃ titikkhati.2  // Dhp_321 //

varam assatarā dantā ājānīyā ca sindhavā  /
kuñjarā ca mahānāgā, attadanto tato varaṃ.3  // Dhp_322 //

na hi etehi yānehi gaccheyya agataṃ disaṃ  /
yath'; attanā sudantena danto dantena gacchati.4  // Dhp_323 //


--------------------------------------------------------------------------
1 a) Ch, J, SST saṅgāme; b) Ch cāpato
GDhp 329; PDhp 215; Udāna-v 29.21; Rau 173
2 b) L -bhirūyhati; d) Dhp-a 'tivākyan
PDhp 90; Udāna-v 19.6*
3 b) Dhp-a vā; H sindhuvā; c) Dhp-a vā
GDhp 341; PDhp 91; Udāna-v 19.7*
4 c) Ch, J, SST yathāttanā
GDhp 342; PDhp 92; a, c-d) Udāna-v 19.8 *

[page 091]
                           23. Nāgavagga                91
dhanapālako nāma kuñjaro kaṭukapabhedano dunnivārayo      /
baddho kabalaṃ na bhuñjati, sumarati nāgavanassa kuñjaro.1  // Dhp_324 //

middhī yadā hoti mahagghaso ca niddāyitā samparivattasāyī  /
mahāvarāho va nivāpapuṭṭho punappunaṃ gabbham upeti mando.2  // Dhp_325 //

idaṃ pure cittam acāri cārikaṃ yenicchakaṃ yatthakāmaṃ yathāsukhaṃ  /
tad ajj'; ahaṃ niggahessāmi yoniso hatthippabhinnaṃ viya aṃkusaggaho.3  // Dhp_326 //

appamādaratā hotha, sacittam anurakkhatha,  /
duggā uddharath'; attānaṃ paṃke sanno va kuñjaro.1  // Dhp_327 //

--------------------------------------------------------------------------
1 a) Ch -pālo; b) Ch -bhedano Dhp-a, J, SST -ppabhedano L -ppabhedo;
c) Ch kabaḷaṃ H kavaraṃ
vaitālīya. Rau 173
2 a) D ve (?) for ca; b) D niddhāyitā; c) H, L -vuṭṭho
triṣṭubh. Udāna-v 29.13
3 a) H cittam acārikaṃ L cittam icārikaṃ cārikaṃ (!) SST cāritaṃ; c) H
nigahissāmi L niggahissāmi; d) Ch, Dhp-a, H, J, SST aṅkusa-
jagatī. Udāna-v 31.5

[page 092]
92                            Dhammapada

sace labhetha nipakaṃ sahāyaṃ saddhiṃcaraṃ sādhuvihāridhīraṃ  /
abhibhuyya sabbāni parissayāni careyya ten'; attamano satīmā.2  // Dhp_328 //

no ce labhetha nipakaṃ sahāyaṃ saddhiṃcaraṃ sādhuvihāridhīraṃ  /
rājā va raṭṭhaṃ vijitaṃ pahāya eko care mātaṅg'; araññe va nāgo.3  // Dhp_329 //

ekassa caritaṃ seyyo, n'; atthi bāle sahāyatā,  /
eko care na ca pāpāni kayirā appossukko mātaṅg'; araññe va nāgo.4  // Dhp_330 //


--------------------------------------------------------------------------
1 d) Ch, Dhp-a, H, J, SST paṅke
a, c-d) GDhp 132 a, c-d; a, c-d) Udāna-v 4. 27*; a-b) 4.36 a, d
2 b) SST saddhiñ-; cd) H omits 
triṣṭubh. PDhp 9; Udāna-v 14.13; GM III 2. 185,1-4
3 ab) H omits; b) SST saddhiñ-; c) H rājā[, beginning of gap; d) Ch, J
mātaṅgaraññe (i.e. compound)
triṣṭubh. PDhp 10; Udāna-v [14.14*]; GM III 2. 185,5-8
4 c) Faus kayrā; d) Ch, J mātaṅgaraññe (i.e. compound) L mataṃga-
ab anuṣṭubh; cd triṣṭubh. PDhp 11; Udāna-v 14.16*; GM III 2. 185,5-8

[page 093]
                           23. Nāgavagga                93
atthamhi jātamhi sukhā sahāyā tuṭṭhī sukhā yā itarītarena,  /
puññaṃ sukhaṃ jīvitasaṃkhayamhi, sabbassa dukkhassa sukhaṃ pahānaṃ.1  // Dhp_331 //

sukhā matteyyatā loke atho petteyyatā sukhā,       /
sukhā sāmaññatā loke atho brahmaññatā sukhā.2  // Dhp_332 //

sukhaṃ yāvajarā sīlaṃ sukhā saddhā patiṭṭhitā  /
sukho paññāya paṭilābho pāpānaṃ akaraṇaṃ sukhaṃ.3  // Dhp_333 //

                        Nāgavaggo tevīsatimo

--------------------------------------------------------------------------
1 b) L bhuṭṭhī; c) Ch, J, SST -saṅkhayamhi
triṣṭubh. PDhp 65; Udāna-v 30.34 a, c, b, d
2 a) L metteyyatā; b) L metteyatā                
PDhp 66; Udāna-v 30.21
3 a) L -jaraṃ; d) Faus pāpān'; L pāpāna a- (read pāpānam m.c. With Ck
Cc ?)
a-b) PDhp 67 a-b; c-d) 82 c-d; Udāna-v 30.20

[page 094]
                                 94
                          24. Taṇhāvagga
manujassa pamattacārino taṇhā vaḍḍhati māluvā viya,  /
so palavatī hurāhuraṃ phalam icchaṃ va vanasmi vānaro.1  // Dhp_334 //

yaṃ esā sahatī jammī taṇhā loke visattikā  /
sokā tassa pavaḍḍhanti abhivaṭṭhaṃ va bīraṇaṃ.2  // Dhp_335 //

yo c'; etaṃ sahatī jammiṃ taṇhaṃ loke duraccayaṃ  /
sokā tamhā papatanti udabindu va pokkharā.3  // Dhp_336 //

taṃ vo vadāmi bhaddaṃ vo yāvant'; ettha samāgatā  /
taṇhāya mūlaṃ khanatha usīrattho va bīraṇaṃ  /
mā vo naḷaṃ va soto va Māro bhañji punappunaṃ.1  // Dhp_337 //

--------------------------------------------------------------------------
1 c) Ch plavatī J, SST plavati; d) Dhp-a vanasmiṃ SST vanamhi; L
inserts māravatthuṃ after vānaro
vaitālīya. GDhp 91; PDhp 137; Udāna-v 3.4
2 a) J yā; Ch sahate; d) Dhp-a, SST abhivaṭṭaṃ Faus, J abhivaḍḍhaṃ L
abhivuṭṭhaṃ (cf. CPD s.v. abhivaṭṭa)
PDhp 138; Udāna-v 3.9*
3 a) Ch sahate; d) J -bindū
PDhp 139; Udāna-v 3.10*

[page 095]
                          24. Taṇhāvagga                95
yathāpi mūle anupaddave daḷhe chinno pi rukkho punar eva rūhati  /
evam pi taṇhānusaye anūhate nibbattati dukkham idaṃ punappunaṃ.2  // Dhp_338 //

yassa chattiṃsatī sotā manāpassavanā bhusā,  /
vāhā vahanti duddiṭṭhaṃ saṃkappā rāganissitā.3  // Dhp_339 //

savanti sabbadā sotā, latā ubbhijja tiṭṭhati  /
tañ ca disvā lataṃ jātaṃ mūlaṃ paññāya chindatha.4  // Dhp_340 //

saritāni sinehitāni ca somanassāni bhavanti jantuno  /

--------------------------------------------------------------------------
1 c) Ch, Dhp-a, J, L, SST khaṇatha; e) J, L nalaṃ; SST vā soto va
a-b) GDhp 126 a-ab;  a-d) PDhp 140 a-d; a-d) Udāna-v 3.11*
2 c) Dhp-a evaṃ; d) Ch, Dhp-a nibbattatī
jagatī. PDhp 156; Udāna-v 3.16*; Rau 174
3 a) Ch, J chattiṃsati; b) Ch -savanā SST -ssavaṇā; c) L mahāvahanti;
Ch duddiṭṭhiṃ SST -diṭṭhiṃ; d) Ch, J, L, SST saṅkappā
PDhp 237; Udāna-v 31.29
4 a) Dhp-a, SST sabbadhī Ch, L sabbadhi
a) Isibhās 29.1a

[page 096]
96                            Dhammapada
te sātasitā sukhesino te ve jātijarūpagā narā.1  // Dhp_341 //

tasiṇāya purakkhatā pajā parisappanti saso va bādhito,  /
saññojanasaṅgasattakā dukkham upenti punappunaṃ cirāya.2  // Dhp_342 //

tasiṇāya purakkhatā pajā parisappanti saso va bādhito,  /
tasmā tasiṇaṃ vinodaye bhikkhu ākaṃkha virāgam attano.3  // Dhp_343 //

yo nibbanatho vanādhimutto vanamutto vanam eva dhāvati  /
taṃ puggalam eva passatha: mutto bandhanam eva dhāvati.1  // Dhp_344 //

--------------------------------------------------------------------------
1 vaitālīya. GDhp 95; PDhp 148; Udāna-v 3.5
2 b) Ch bandhito; c) Ch, J, L saṃyoj-; Ch, L -saṃga-; Dhp-a -sattā
abc vaitālīya; d aupacchandasaka. GDhp 95; PDhp 149; Udāna-v 3.6; Rau
174
3 a) L purekkhitā; b) H ]sappanti, end of gap;  Ch bandhito; d) Ch omits
bhikkhu; Ch ākaṅkhanta Dhp-a ākaṅkha J, SST ākaṅkhī
vaitālīya.

[page 097]
                          24. Taṇhāvagga                97

na taṃ daḷhaṃ bandhanam āhu dhīrā yad āyasaṃ dārujaṃ pabbajañ ca      /
sārattarattā maṇikuṇḍalesu puttesu dāresu ca yā apekhā,2  // Dhp_345 //

etaṃ daḷhaṃ bandhanam āhu dhīrā ohārinaṃ sithilaṃ duppamuñcaṃ  /
etam pi chetvāna paribbajanti anapekhino kāmasukhaṃ pahāya.3  // Dhp_346 //

ye rāgarattānupatanti sotaṃ sayaṃkataṃ makkaṭako va jālaṃ  /
etam pi chetvāna vajanti dhīrā anapekhino sabbadukkhaṃ pahāya.4  // Dhp_347 //


--------------------------------------------------------------------------
1 a) H nibbānattho L nibbanattho; c) Ch etha
a aupacchandasaka; bcd vaitālīya. GDhp 92; PDhp 151; Udāna-v 27.29
2 b) Dhp-a, SST babbajañ ca L pabbajaṃ vā; d) Ch apekkhā
triṣṭubh. GDhp 169; PDhp 143; Udāna-v 2.5*
3 a) L evaṃ; d) Ch, J, SST anapekkhino
triṣṭubh. GDhp 170; PDhp 144; Udāna-v 2.6*
4 b) SST sayaṅ-; c) L etaṃ pi; d) Ch, J, SST anapekkhino
triṣṭubh. GDhp 171

[page 098]
98                            Dhammapada
muñca pure muñca pacchato majjhe muñca bhavassa pāragū,  /
sabbattha vimuttamānaso na punañ jātijaraṃ upehisi.1  // Dhp_348 //

vitakkapamathitassa jantuno tibbarāgassa subhānupassino  /
bhiyyo taṇhā pavaḍḍhati, esa kho daḷhaṃ karoti bandhanaṃ.2  // Dhp_349 //

vitakkūpasame ca yo rato asubhaṃ bhāvayatī sadā sato  /
esa kho vyantikāhiti esa-cchecchati Mārabandhanaṃ.3  // Dhp_350 //


--------------------------------------------------------------------------
1 d) Ch punaṃ E, H, J, L, SST puna jāti-; E upehissi
vaitālīya. GDhp 161; PDhp 150; Udāna-v 29.57
2 a) Ch, E vitakkamathitassa; c) SST bhīyo; H pavaḍḍhanti; d) E, L
gāḷhaṃ for daḷham
vaitālīya. Udāna-v 3.1
3 a) E -pasama; b) Ch bhāvayate H bhavayeyati (!) J bhāvayati; c) Ch, H
byanti- E byattikāhati, but byantikāhiti in E ct. (= Dhp-a IV 69,1) Faus
viyantikāhitī L byantikāhati; d) E esa-cchejjati H esā-cche- Ch, J, L esa-
che-
vaitālīya. a-b) Udāna-v 3.2

[page 099]
                          24. Taṇhāvagga                99
niṭṭhaṅgato asantāsī vītataṇho anaṅgaṇo  /
acchidda bhavasallāni antimo 'yaṃ samussayo.1  // Dhp_351 //

vītataṇho anādāno niruttipadakovido  /
akkharānaṃ sannipātaṃ jaññā pubbāparāni ca  /
sa ve antimasārīro mahāpañño mahāpuriso ti vuccati.2  // Dhp_352 //

sabbābhibhū sabbavidū 'ham asmi sabbesu dhammesu anūpalitto  /
sabbañjaho taṇhakkhaye vimutto sayaṃ abhiññāya kam uddiseyyaṃ.3  // Dhp_353 //

sabbadānaṃ dhammadānaṃ jināti, sabbaṃ rasaṃ dhammaraso jināti,  /
sabbaṃ ratiṃ dhammaratī jināti, taṇhakkhayo sabbadukkhaṃ jināti.1  // Dhp_354 //

--------------------------------------------------------------------------
1 a) Dhp-a, J niṭṭhaṃ gato L naṭṭhaṃ gato; c) Ch, J acchindi E achindi,
but acchinna in E ct. (= Dhp-a IV 70,17) SST acchiddi
GDhp (96a); a, c-d) Udāna-v 26.28
2 f) E omits mahāpañño, but mahāpañño is commented on in E ct. (=
Dhp-a IV 71,7) Faus [mahāpuriso]
PDhp 147; a) Udāna-v 3.18c*
3 c) E sabbaṃjaho; H, L -kkhayo
triṣṭubh. Udāna-v 21.1

[page 100]
100                            Dhammapada

hananti bhogā dummedhaṃ no ce pāragavesino,  /
bhogataṇhāya dummedho hanti aññe va attanaṃ.2  // Dhp_355 //

tiṇadosāni khettāni, rāgadosā ayaṃ pajā,  /
tasmā hi vītarāgesu dinnaṃ hoti mahapphalaṃ.3  // Dhp_356 //

tiṇadosāni khettāni, dosadosā ayaṃ pajā,  /
tasmā hi vītadosesu dinnaṃ hoti mahapphalaṃ.4  // Dhp_357 //

tiṇadosāni khettāni, mohadosā ayaṃ pajā,  /
tasmā hi vītamohesu dinnaṃ hoti mahapphalaṃ.5  // Dhp_358 //

tiṇadosāni khettāni, icchādosā ayaṃ pajā,  /
tasmā hi vigaticchesu dinnaṃ hoti mahapphalaṃ.1  // Dhp_359 //

--------------------------------------------------------------------------
1 abcd) SST jiṇāti; c) Ch -rati 
triṣṭubh. Udāna-v 26.31*
2 b) Dhp-a, SST ve E ca; c) E dummedhā; d) E attānaṃ 
Udāna-v [2.16]
3 b) H -dosāni
PDhp 152; Udāna-v 16.16*
4 PDhp 153; Udāna-v 16.17*
5 PDhp 154; Udāna-v 16.18*

[page 101]
                          24. Taṇhāvagga               101

                     Taṇhāvaggo catuvīsatimo

--------------------------------------------------------------------------
1 c) H, L vita icchesu 
Udāna-v [16.16-21]

[page 102]
                                 102
                         25. Bhikkhuvagga
cakkhunā saṃvaro sādhu, sādhu sotena saṃvaro,  /
ghāṇena saṃvaro sādhu, sādhu jivhāya saṃvaro.1  // Dhp_360 //

kāyena saṃvaro sādhu, sādhu vācāya saṃvaro,  /
manasā saṃvaro sādhu sādhu sabbattha saṃvaro   /
sabbattha saṃvuto bhikkhu sabbadukkhā pamuccati.2  // Dhp_361 //

hatthasaññato pādasaññato vācāya saññato saññatuttamo,  /
ajjhattarato samāhito eko santusito tam āhu bhikkhuṃ.3  // Dhp_362 //

yo mukhasaññato bhikkhu mantabhāṇī anuddhato  /
atthaṃ dhammañ ca dīpeti madhuraṃ tassa bhāsitaṃ.1  // Dhp_363 //

--------------------------------------------------------------------------
1 c) Ch, E, H, L ghānena
Udāna-v [7.11 a-d]
2 e) E saṃvaro H, L susaṃvuto; f) L pamuñcati                    
GDhp 52;  PDhp 51 a-b, e-f; Udāna-v 7.11*; f) cf. 189d
3 a) Ch -saṃyato -saṃyato; b) Ch saṃyato; Ch E saṃyatuttamo; d) E
bhikkhū ti;
abc vaitālīya; d aupacchandasaka. GDhp 53; PDhp 52; Udāna-v 32.7*

[page 103]
                         25. Bhikkhuvagga               103

dhammārāmo dhammarato dhammaṃ anuvicintayaṃ  /
dhammaṃ anussaraṃ bhikkhu saddhammā na parihāyati.2  // Dhp_364 //

salābhaṃ nātimaññeyya nāññesaṃ pihayaṃ care.  /
aññesaṃ pihayaṃ bhikkhu samādhiṃ nādhigacchati.3  // Dhp_365 //

appalābho pi ce bhikkhu salābhaṃ nātimaññati  /
taṃ ve devā pasaṃsanti suddhājīviṃ atanditaṃ.4  // Dhp_366 //

sabbaso nāmarūpasmiṃ yassa n'; atthi mamāyitaṃ  /
asatā ca na socati sa ve bhikkhū ti vuccati.5  // Dhp_367 //


--------------------------------------------------------------------------
1 a) Ch -samyato; b) H mittābhānī; c) J dhammaṃ; L dhīgheti (!); d) L 
madhuran tassa
GDhp 54, (24); PDhp 54; Udāna-v 8.10*
2 GDhp 64; PDhp 226; Udāna-v 32.8; Rau 174; a) Utt 16.15c
3 b) Dhp-a, SST pihayañ; c) L pihayi
GDhp 61; PDhp 55; Udāna-v 13.8*
4 b) Dhp-a nādhigacchati [misprint --Dhp-a IV 97,17 reads nātimaññati]
GDhp 62; PDhp 56; c-d) Udāna-v [13.12]
5 GDhp 79; b-d) Udāna-v 32.17*; b) Āyār 1,2,6,2*

[page 104]
104                            Dhammapada
mettāvihārī yo bhikkhu pasanno buddhasāsane  /
adhigacche padaṃ santaṃ saṃkhārūpasamaṃ sukhaṃ.1  // Dhp_368 //

siñca bhikkhu imaṃ nāvaṃ, sittā te lahum essati,  /
chetvā rāgañ ca dosañ ca tato nibbānam ehisi.2  // Dhp_369 //

pañca chinde pañca jahe pañca vuttaribhāvaye,  /
pañcasaṅgātigo bhikkhu oghatiṇṇo ti vuccati.3  // Dhp_370 //

jhāya bhikkhu mā ca pāmado mā te kāmaguṇe bhamassu cittaṃ,  /
mā lohaguḷaṃ gilī pamatto, mā kandī ‘dukkham idan'; ti ḍayhamāno.4 ḥ1  // Dhp_371 //


--------------------------------------------------------------------------
1 d) Ch, J, L saṅkhār-
GDhp 70; PDhp 59 a-d; Udāna-v 32.21*
2 c) J rāgaṃ ca dosaṃ ca; d) J nibbāṇaṃ SST nibbāṇam
GDhp 76; PDhp 57; Udāna-v 26.12
3 b) Ch, J, SST c'; uttari- H, L pañcutarivibhāvaye
GDhp 78; Rau 174
4 a) H jhāyī; Ch, Dhp-a, SST pamādo (cf. Brough, GDhp p. 194, and note
the reading pāmado at Ja VI 94,30* in Mss. no. 6290/6291, 6284 and
6271 of the National Library, Bangkok [cf. JPTS X, 1985, pp. 1-22]);

[page 105]
                         25. Bhikkhuvagga               105

n'; atthi jhānaṃ apaññassa paññā n'; atthi ajhāyato,  /
yamhi jhānañ ca paññā ca sa ve nibbānasantike.2  // Dhp_372 //

suññāgāraṃ paviṭṭhassa santacittassa bhikkhuno  /
amānusī ratī hoti sammā dhammaṃ vipassato.3  // Dhp_373 //

yato yato sammasati khandhānaṃ udayavyayaṃ  /
labhatī pītipāmojjaṃ amataṃ tam vijānataṃ.4  // Dhp_374 //

tatrāyam ādi bhavati idha paññassa bhikkhuno:  /
indriyaguttī santuṭṭhī pātimokkhe ca saṃvaro,  /
mitte bhajassu kalyāṇe suddhājīve atandite.1  // Dhp_375 //

--------------------------------------------------------------------------
1 b) Ch ramessu SST vḷ. bhavassu; c) SST giḷī; d) Dhp-a, SST kandi H
kanda L kaṇḍi; L ḍeyha-
a vaitālīya; bcd aupacchandasaka. GDhp 75; b-a) PDhp 33 b-d; Udāna-v
[31.31]
2 b) Dhp-a, SST ajjhāyato H ajhāyino; c) L paññañ ca; d) J, SST
nibbāṇa-
GDhp 58; PDhp 62; Udāna-v 32.25
3 b) H upasantassa for santacittassa; c) Ch, J rati
GDhp 55; PDhp 60; Udāna-v 32.9*
4 b) Ch, H, J, SST -bbayaṃ  L -bbaya(ṃ); c) L labbhati; d) L amatan
taṃ
GDhp 56; PDhp 61;  a-b) Udāna-v 32.10; c) [32.10]

[page 106]
106                            Dhammapada

paṭisanthāravutt'; assa ācārakusalo siyā,  /
tato pāmojjabahulo dukkhass'; antaṃ karissati.2  // Dhp_376 //
vassikā viya pupphāni maddavāni pamuñcati  /
evaṃ rāgañ ca dosañ ca vippamuñcetha bhikkhavo.3  // Dhp_377 //

santakāyo santavāco santavā susamāhito  /
vantalokāmiso bhikkhu upasanto ti vuccati.4  // Dhp_378 //

attanā coday'; attānaṃ paṭimāse attam attanā,  /
so attagutto satimā sukhaṃ bhikkhu vihāhisi.1  // Dhp_379 //

--------------------------------------------------------------------------
1 c) Ch, Dhp-a -gutti SST -gutto; Ch, Dhp-a, SST santuṭṭhi; ef) Ch, J take
this With 376 [as do some editions of the parallel versions]
GDhp 59, 60; a-d) PDhp 63; e-f) 64 a-b; a-b) Udāna-v 32.26 c-d*; c-d)
32.27 a-b*; e) [32.6a]; f) [13.12d*; 32.6b]
2 a) Ch, SST -vuty assa H, L patisaṇṭhāravuty assa J -vutty assa; b) H
ācāraṇaku-; d) J karissasi
GDhp 60; a-c) PDhp 64 c-e;  a-c) Udāna-v 32.6 c-e*
3 c) J rāgaṃ ca dosaṃ ca
GDhp 298; PDhp 133; Udāna-v 18.11; c) Isibhās 3.7c
4 b) L santamano samāhito
PDhp 53; Udāna-v 32.24

[page 107]
                         25. Bhikkhuvagga               107

attā hi attano nātho attā hi attano gati,  /
tasmā saññāmay'; attānaṃ assaṃ bhadraṃ va vāṇijo.2  // Dhp_380 //

pāmojjabahulo bhikkhu pasanno Buddhasāsane  /
adhigacche padaṃ santaṃ saṃkhārūpasamaṃ sukhaṃ.3  // Dhp_381 //

yo have daharo bhikkhu yuñjate Buddhasāsane  /
so 'maṃ lokaṃ pabhāseti abbhā mutto va candimā.4 ḥ5  // Dhp_382 //

                    Bhikkhuvaggo pañcavīsatimo


--------------------------------------------------------------------------
1 a) L codayantānaṃ; b) Ch paṭimaṃsetha attanā Dhp-a, J paṭimāse 'ttam
H paṭimāse hi attano L paṭimāse hi attānaṃ
GDhp (60)
2 c) Ch, H saṃyamam attānaṃ Dhp-a, SST saññamay'
PDhp 322; Udāna-v 19.14*; Rau 174
3 d) Ch, H, J, L saṅkhār-
a, c) GDhp 72 a, c;  a) Udāna-v 32.23c; b-d) 32.21*
4 b) Ch, Dhp-a, J, L, SST yuñjati; c) Dhp-a, J, L so imaṃ; L pabbāseti;
H candimā ti
Udāna-v 16.7*
5 L pañcavaggo pañcavisatimo ( ! )

[page 108]
                               108
                       26. Brāhmaṇavagga
chinda sotaṃ parakkamma, kāme panuda brāhmaṇa,  /
saṃkhārānaṃ khayaṃ ñatvā akataññū si brāhmaṇa.1  // Dhp_383 //

yadā dvayesu dhammesu pāragū hoti brāhmaṇo  /
ath'; assa sabbe saṃyogā atthaṃ gacchanti jānato.2  // Dhp_384 //

yassa pāraṃ apāraṃ vā pārāpāraṃ na vijjati  /
vītaddaraṃ visaññuttaṃ tam ahaṃ brūmi brāhmaṇaṃ.3  // Dhp_385 //

jhāyiṃ virajam āsīnaṃ katakiccaṃ anāsavaṃ  /
uttamatthaṃ anuppattaṃ tam ahaṃ brūmi brāhmaṇaṃ.1  // Dhp_386 //

--------------------------------------------------------------------------
1 c) Ch, H, J, L saṅkhār-
GDhp 10; PDhp 34; Udāna-v 33.60*
2 d) SST atthaṅ
GDhp 14; PDhp 41; Udāna-v 33.72*
3 a) Dhp-a va; c)  H visāraddaraṃ L vihaddaraṃ; Ch, Dhp-a, J, SST
visaṃyuttaṃ H visayutta 
GDhp 35; PDhp 40; a-b, d) Udāna-v 33.24, 26*; c) [33.27]; d) Utt
25.19d

[page 109]
                       26. Brāhmaṇavagga                109

divā tapati ādicco, rattiṃ ābhāti candimā,  /
sannaddho khattiyo tapati, jhāyī tapati brāhmaṇo,      /
atha sabbam ahorattiṃ Buddho tapati tejasā.2  // Dhp_387 //

bāhitapāpo ti brāhmaṇo samacariyā samaṇo ti vuccati.  /
pabbājayam attano malaṃ tasmā pabbajito ti vuccati.3  // Dhp_388 //

na brāhmaṇassa pahareyya nāssa muñcetha brāhmaṇo,  /
dhī brāhmaṇassa hantāraṃ, tato dhī y'; assa muñcati.4  // Dhp_389 //


--------------------------------------------------------------------------
1 L omits 386; b) Ch -kiccam a-; c) Ch uttamattham H uttamattaṃ 
GDhp 48, (25); PDhp 49; c-d) 48 c-d; a-b, d) Udāna-v 33.32*; c-d)
33.33*; d) Utt 25.19d
2 b) Ch rattim; c) Faus khatyo; e) SST -rattaṃ
GDhp 50; e) PDhp 39; Udāna-v 33.74
3 a) H, L omit ti; cd) H omits; c) Dhp-a, J pabbājay'; L pabbājeyyam; d) L
pabbājito
vaitālīya. GDhp 16;  Udāna-v [11.15]
4 a) Faus hareyya H, L pahāreyya
GDhp 11; PDhp 46; Udāna-v 33.63

[page 110]
110                            Dhammapada
na brāhmaṇass'; etad akiñci seyyo yadā nisedho manaso piyehi,  /
yato yato hiṃsamano nivattati tato tato sammati-m-eva dukkhaṃ.1  // Dhp_390 //

yassa kāyena vācāya manasā n'; atthi dukkataṃ  /
saṃvutaṃ tīhi ṭhānehi tam ahaṃ brūmi brāhmaṇaṃ.2  // Dhp_391 //

yamhā dhammaṃ vijāneyya sammāsambuddhadesitaṃ  /
sakkaccaṃ taṃ namasseyya aggihuttaṃ va brāhmaṇo.3  // Dhp_392 //

na jaṭāhi na gottena na jaccā hoti brāhmaṇo,  /
yamhi saccañ ca dhammo ca so sukhī so ca brāhmaṇo.1  // Dhp_393 //

--------------------------------------------------------------------------
1 a) L etaṃ kiñca
abd triṣṭubh; c jagatī. GDhp 15; Udāna-v 33.75
2 b) Ch, Dhp-a dukkaṭaṃ L dukkaṭṭaṃ
GDhp 23; PDhp 45; Udāna-v 33.16*; d) Utt 25.19d
3 a) L yamhi; c) H, L -kaccan taṃ
GDhp 3; a, c-d) PDhp 35 a, c-d; a-b, d) 36 a-b, d; Udāna-v 33.66*

[page 111]
                       26. Brāhmaṇavagga                111

kin te jaṭāhi dummedha, kin te ajinasāṭiyā,  /
abbhantaran te gahanaṃ, bāhiraṃ parimajjasi.2  // Dhp_394 //

paṃsukūladharaṃ jantuṃ kisaṃ dhamanisanthataṃ  /
ekaṃ vanasmiṃ jhāyantaṃ tam ahaṃ brūmi brāhmaṇaṃ.3  // Dhp_395 //

na cāhaṃ brāhmaṇaṃ brūmi yonijaṃ mattisambhavaṃ  /
bhovādi nāma so hoti sa ve hoti sakiñcano,  /
akiñcanaṃ anādānaṃ tam ahaṃ brūmi brāhmaṇaṃ.4  // Dhp_396 //


--------------------------------------------------------------------------
1 d) H, L suci for sukhī
GDhp 1; Udāna-v 33.7*
2 a) J, SST kiṃ; b) J, SST kiṃ; L -sātiyā; c) H, J, SST gahaṇaṃ [Rau
174 suggests reading garahaṃ for gahaṇaṃ]
GDhp 2; Udāna-v 33.6*
3 b) H -saṇṭagataṃ  L -sandhataṃ; c) L jāyantaṃ; 
GDhp 38; a, c-d) Udāna-v [33.53*]; b) Th 243b, Utt 2.3b; d) Utt 25.19d
4 b) L mattisaṇṭhavaṃ; c) Dhp-a, J, SST -vādī; d) Ch, SST ce; e) Dhp-a
akiñcanam
GDhp 17; Udāna-v 33.15*; d) Utt 25.19d

[page 112]
112                            Dhammapada
sabbasaṃyojanaṃ chetvā yo ve na paritassati  /
saṅgātigaṃ visaṃyuttaṃ tam ahaṃ brūmi brāhmaṇam.1  // Dhp_397 //

chetvā nandhiṃ varattañ ca sandānaṃ sahanukkamaṃ  /
ukkhittapaḷighaṃ buddhaṃ tam ahaṃ brūmi brāhmaṇaṃ.2  // Dhp_398 //

akkosaṃ vadhabandhañ ca aduṭṭho yo titikkhati  /
khantībalaṃ balānīkaṃ tam ahaṃ brūmi brāhmaṇaṃ.3  // Dhp_399 //

akkodhanaṃ vatavantaṃ sīlavantaṃ anussutaṃ  /
dantaṃ antimasārīraṃ tam ahaṃ brūmi brāhmaṇaṃ.4  // Dhp_400 //


--------------------------------------------------------------------------
1 c) H, L saṃgāti- E sakaṭigaṃ (ka mistake for similar gā); J visaññuttaṃ;
d) Dhp-a aham
a-b, d) Udāna-v 33.49*; c-d) 33.29*; d) Utt 25.19d
2 a) Ch, J naddhiṃ Dhp-a, SST nandiṃ L nindi; b) J, SST sandāmaṃ
GDhp 42; Udāna-v 33.58*; d) Utt 25.19d
3 a) J -bandhaṃ ca; c) Dhp-a, J khanti-
GDhp 28; Udāna-v 33.18*; d) Utt 25.19d; Rau 175
4 a) H vatavanti; b) Ch anussadaṃ H, L anusukkam
GDhp (44); Udāna-v 33.19*; d) Utt 25.19d

[page 113]
                       26. Brāhmaṇavagga                113
vāri pokkharapatte va āragge-r-iva sāsapo  /
yo na lippati kāmesu tam ahaṃ brūmi brāhmaṇaṃ   1  // Dhp_401 //

yo dukkhassa pajānāti idh'; eva khayam attano  /
pannabhāraṃ visaññuttaṃ tam ahaṃ brūmi brāhmaṇaṃ.2  // Dhp_402 //

gambhīrapaññaṃ medhāviṃ maggāmaggassa kovidaṃ  /
uttamatthaṃ anuppattaṃ tam ahaṃ brūmi brāhmaṇaṃ.3  // Dhp_403 //

asaṃsaṭṭhaṃ gahaṭṭhehi anāgārehi c'; ūbhayaṃ  /
anokasāriṃ appicchaṃ tam ahaṃ brūmi brāhmaṇaṃ.4  // Dhp_404 //


--------------------------------------------------------------------------
1 c) Ch limpati
GDhp 21; PDhp 38; Udāna-v 33.30*; d) Utt 25.19d
2 a) SST pajāṇāti; b) Dhp-a khayaṃ; c) Ch, Dhp-a, J, L, SST
visaṃyuttaṃ
GDhp 30, (27); Udāna-v 33.27*; d) Utt 25.19d
3 c) Ch, SST uttamattham a-
GDhp 49, (25); PDhp 48; Udāna-v 33.33*; d) Utt 25.19d
4 c) Ch -sārim -a H anokkesari L -sāraṃ
GDhp 32; PDhp 44; Udāna-v 33.20*; a) Utt 2.19c; d) Utt 25.19d

[page 114]
114                            Dhammapada
nidhāya daṇḍaṃ bhūtesu tasesu thāvaresu ca  /
yo na hanti na ghāteti tam ahaṃ brūmi brāhmaṇaṃ.1  // Dhp_405 //

aviruddhaṃ viruddhesu attadaṇḍesu nibbutaṃ  /
sādānesu anādānaṃ tam ahaṃ brūmi brāhmaṇaṃ.2  // Dhp_406 //

yassa rāgo ca doso ca māno makkho ca pātito  /
sāsapo-r-iva āraggā tam ahaṃ brūmi brāhmaṇaṃ.3  // Dhp_407 //

akakkasaṃ viññāpaniṃ giraṃ saccaṃ udīraye  /
yāya nābhisaje kañci tam ahaṃ brūmi brāhmaṇaṃ.4  // Dhp_408 //

yo 'dha dīghaṃ va rassaṃ vā aṇuṃthūlaṃ subhāsubhaṃ  /
loke adinnaṃ nādiyate tam ahaṃ brūmi brāhmaṇaṃ.1  // Dhp_409 //

--------------------------------------------------------------------------
1 GDhp 18; c) PDhp 252 c; Udāna-v 33.36*; a) Āyār 1,7,3,1*; b) Utt 5.86
= 19.89d; d) Utt 25.19d
2 b) H nibbānaṃ
GDhp 29; a-b, d) Udāna-v 33.39*; b) see discussion in C. Caillat, BEI
7-8, 1989-1990, pp. 17-45; c-d) [33.15*]; d) Utt 25.19d
3 c) H āraggo
GDhp 27; a-b, d) Udāna-v 33.40*; d) Utt 25.19d
4 a) L -viññāpanaṃ SST viññāpāṇiṃ; b) Ch saccam u- L parasaccaṃ
GDhp 22; PDhp 43; Udāna-v 33.17*; d) Utt 25.19d

[page 115]
                       26. Brāhmaṇavagga                115

āsā yassa na vijjanti asmiṃ loke paramhi ca  /
nirāsayaṃ visaṃyuttaṃ tam ahaṃ brūmi brāhmaṇaṃ.2  // Dhp_410 //

yassālayā na vijjanti aññāya akathaṃkathī  /
amatogadhaṃ anuppattaṃ tam ahaṃ brūmi brāhmaṇaṃ.3  // Dhp_411 //

yo 'dha puññañ ca pāpañ ca ubho saṅgaṃ upaccagā  /
asokaṃ virajaṃ suddhaṃ tam ahaṃ brūmi brāhmaṇaṃ.4  // Dhp_412 //


--------------------------------------------------------------------------
1 b) L anuthulaṃ; c) Ch, Dhp-a, H, J, L nādiyati
GDhp 19; Udāna-v  33.25*; d) Utt 25.19d
2 c) Ch nirāsāsaṃ
b) PDhp 27 b; Udāna-v 33.43*; d) Utt 25.19d
3 b) Dhp-a, SST akathaṅ-; c) Ch, Dhp-a amatogadham a-
Udāna-v 33.54*; d) Utt 25.19d
4 b) Ch saṅgam u- H, L saṃgaṃ
GDhp 46, (183); a-b, d) Udāna-v 33.29*; c-d) [33.22, 28*]; a) Dasav
4.16a; d) Utt 25.19d

[page 116]
116                            Dhammapada
candaṃ va vimalaṃ suddhaṃ vippasannam anāvilaṃ  /
nandībhavaparikkhīṇaṃ tam ahaṃ brūmi brāhmaṇaṃ.1  // Dhp_413 //

yo imaṃ palipathaṃ duggaṃ saṃsāraṃ moham accagā  /
tiṇṇo pāragato jhāyī anejo akathaṃkathī  /
anupādāya nibbuto tam ahaṃ brūmi brāhmaṇaṃ.2  // Dhp_414 //

yo 'dha kāme pahatvāna anāgāro paribbaje  /
kāmābhavaparikkhīṇaṃ tam ahaṃ brūmi brāhmaṇaṃ.3  // Dhp_415 //


--------------------------------------------------------------------------
1 c) SST -kkhīnaṃ
GDhp (40, 36); Udāna-v 33.31C*; d) Utt 25.19d
2 a) Faus, SST yo 'maṃ H yo imam L yā imaṃ; Dhp-a, SST paḷipathaṃ
F palipataṃ H paripathaṃ; b) Dhp-a mohaṃ F mohaṃ uccagā L
mohanuccagā; c) L yāyi; d) F, L aneñjo; Dhp-a, SST akathaṅ-
GDhp (47); Udāna-v 33.41*; d) Utt 25.19d
3 a) Ch, F, L pahantvāna H pahantāna J pahātvāna; b) F pariccajje
(Dhp-a IV 198,15 pabbajati); c) Ch, J, SST kāmabhava-
GDhp 20, (33); Udāna-v [33.35*]; d) Utt 25.19d

[page 117]
                       26. Brāhmaṇavagga                117
yo 'dha taṇhaṃ pahatvāna anāgāro paribbaje  /
taṇhābhavaparikkhīṇaṃ tam ahaṃ brūmi brāhmaṇaṃ.1  // Dhp_416 //

hitvā mānusakaṃ yogaṃ dibbaṃ yogaṃ upaccagā  /
sabbayogavisaṃyuttaṃ tam ahaṃ brūmi brāhmaṇaṃ.2  // Dhp_417 //

hitvā ratiñ ca aratiñ ca sītibhūtaṃ nirūpadhiṃ  /
sabbalokābhibhuṃ vīraṃ tam ahaṃ brūmi brāhmaṇaṃ.3  // Dhp_418 //

cutiṃ yo vedi sattānaṃ upapattiñ ca sabbaso  /

--------------------------------------------------------------------------
1 a) Ch, F, H, L pahantvāna J pahātvāna; c) L -parikkhayaṃ
Udāna-v [33.35*]; d) Utt 25.19d
2 a) L hihantvā; F, L mānusikaṃ; Dhp-a yogam (misprint ?); b) Dhp-a
yogam; F upajjagā L upajhagā
Udāna-v 33.45*; d) Utt 25.19d
3 a) Ch, J ratiṃ ca aratim ca Faus cāratiñ; b) F sīta- L sitabhūti nirupati;
c) F dhīraṃ
GDhp (33); Udāna-v 33.44*; d) Utt 25.19d

[page 118]
118                            Dhammapada
asattaṃ sugataṃ buddhaṃ tam ahaṃ brūmi brāhmaṇaṃ.1  // Dhp_419 //

yassa gatiṃ na jānanti devā gandhabbamānusā  /
khīṇāsavaṃ arahantaṃ tam ahaṃ brūmi brāhmaṇaṃ.2  // Dhp_420 //

yassa pure ca pacchā ca majjhe ca n'; atthi kiñcanaṃ  /
akiñcanaṃ anādānaṃ tam ahaṃ brūmi brāhmaṇaṃ.3  // Dhp_421 //

usabhaṃ pavaraṃ vīraṃ mahesiṃ vijitāvinaṃ  /
anejaṃ nhātakaṃ buddhaṃ tam ahaṃ brūmi brāhmaṇaṃ.4  // Dhp_422 //

pubbenivāsaṃ yo vedi saggāpāyañ ca passati  /
atho jātikkhayaṃ patto abhiññāvosito muni  /
sabbavositavosānaṃ tam ahaṃ brūmi brāhmaṇaṃ.1 ḥ2  // Dhp_423 //

--------------------------------------------------------------------------
1 GDhp 44; Udāna-v 33.48*; d) Utt 25.19d
2 L omits 420

GDhp 43, (26); a-b, d) Udāna-v 33.46*; d) Utt 25.19d
3 b) F kiñcinaṃ; c) Dhp-a akiñcanam F akiñcinaṃ (so also in F ct.
throughout) SST akiñcaṇaṃ
GDhp 34; a-b, d) Udāna-v 33.29A*; c-d) 33.15 e-f*; d) Utt 25.19d
4 a) H dhīraṃ; c) F, L aneñja; Dhp-a, SST nahātakaṃ;  F, L ṇhātakaṃ
GDhp 41, (49); Udāna-v 33.50*; d) Utt 25.19d

[page 119]
                       26. Brāhmaṇavagga                119

                   Brāhmaṇavaggo chabbīsatimo

yamakaṃ appamādaṃ cittaṃ pupphaṃ bālena paṇḍitaṃ  /
arahantaṃ sahassena pāpaṃ daṇḍena, te dasa.3  // Dhp_*1 //

jarā attā ca loko ca buddhaṃ sukhaṃ piyena ca  /
kodhaṃ malañ ca dhammaṭṭhaṃ maggavaggena vīsati.4  // Dhp_*1 //

pakiṇṇaṃ nirayaṃ nāgo taṇhaṃ bhikkhu ca brāhmaṇo,  /
ete chabbīsatī vaggā desitādiccabandhunā.1  // Dhp_*3 //

--------------------------------------------------------------------------
1 a) SST vedī; b) J saggāpāyaṃ ca; c) H jiti-; SST -kkhayam; d) L muṇi;
e) F sabbaṃ vo-
GDhp 5; a-d, f) Udāna-v 33.47*; d) Utt 25.19d
2 L chavīsatimo, H: brahmaṇaṃ chabbīsatimo. dhammapadagāth daṅ
pvar jāv hak vak leev dau nī lee. tee nī bai ju vakgga lee yamakaṃ ... .
"The Dhammapada is complete in 26 vaggas up to this poit. The
following are the names of the vaggas: yamaka ... ". 
3 1-3 not in L; on the end of this Ms. see "Katalog, Nr 50"
a) Ch yamakappamādo J yamakappamāde; b) Ch, J paṇḍito; c) Ch, J
arahanto H arahattaṃ; Ch sahassañ ca; d) J pāpa-
4 b) Ch, J buddho; J sukha-; c) Ch, J kodho; Ch, J -ṭṭho

[page 120]
120                            Dhammapada

                         Dhammapadaṃ niṭṭhitaṃ

--------------------------------------------------------------------------
1 a) Ch, J nirayo H niriyaṃ; b) Ch, H, J taṇhā; c) Ch, J chabbīsati H
chavīsati sambudhena pakāsitā 
After 3 H has the verses Dhp-a IV 237,14-15, then Dhp-a IV 237,1-13
With some slight variants.



